---
title: "Uudenvuoden ilotulitukset"
layout: article
image:
  feature:
  teaser: https://b2.minimuutti.com/file/minimuutti-com/mikin-kuvat/3/DS45771-245px.jpg
  thumb:
---

Tämä ei ollut mikään tavallinen valokuvaussessio vaan voitonjuhla.

Miki on pelännyt ilotulitusta siitä lähtien, kun se oli pentu, koska satuimme olemaan ulkona juuri ilotulituksen alkaessa ja se meni aivan paniikkiin. Myöhemmin, vaikka olimme kotona sisällä ilotulituksen aikana, niin se piiloutui johonkin pimeään nurkkaan tai pöydän alle ja pelkäsi henkensä edestä. Vajaa vuosi sitten päätin, että siihen oli tultava muutos.

Asumme parin kilometrin päässä keskustasta, järven rannalla, jonka vuoksi tässä meidän lähistöllä järjestetään useita ilotulituksia joka vuosi.

Aloin vastaehdollistamaan Mikiä ilotulituksen ääniin jokaisen ilotulituksen ajan viimeisen vuoden kuluessa. Olen todella onnellinen siitä, että satuimme Mikin kanssa olemaan kotona jokaisen ilotulituksen alkaessa. Jos olisimme olleet ulkona niin se olisi ollut Mikille aivan liikaa ja kaikki asian eteen tekemäni työ olisi mennyt hukkaan.

Miki ei rakasta mitään muuta niin paljon kuin sitä, että se saa etsiä tai jahdata ruokaa. Jokaisen ilotulituksen alkaessa otin ruokanappuloita ja menimme Mikin kanssa ikkunattomaan eteiseen. Sitten rauhallisesti vierittelin sille ruokanappuloita lattiaa pitkin saalistettavaksi ja jatkoin tätä koko ilotulituksen ajan ja lopetin vasta äänten loppuessa. Teimme näin joka ikisen ilotulituksen kanssa.

Voit harjoitella tätä koirasi kanssa myös niin, että soitat ilotulituksen ääniä vaikkapa Youtubesta. Ensimmäisillä kerroilla ääni kannattaa pitää hiljaisella ja äänenvoimakkuutta voi lisätä myöhemmin.

**H-hetki, eli uudenvuoden aatto 31.12.2016**

Veimme Mikin lenkille hyvissä ajoin iltapäivällä ja tein Mikin kanssa paljon rauhallisia aktivointitehtäviä päivän aikana, jotta Miki olisi illalla mahdollisimman rauhallinen.

Tiesin, ettei ole mahdollista heitellä sille nappuloita koko iltaa, joten pakastin Mikille maksapateeta sisältävän Kongin. Vastaehdollistamisessa ajoitus on erittäin tärkeää. Koska tiesin ilotulituksen alkavan kello 18:00, niin annoin Kongin Mikille kello 17:58 - juuri ennen ilotulituksen alkamista.

Olimme laittaneet kaikki sälekaihtimet kiinni, joten Miki ei nähnyt ulos. Laitoimme myös televisiosta äänet kovemmalle, jotta rakettien äänet eivät kuuluneet yhtä selvästi.

Olin Mikistä niin ylpeä, vaikka se olikin hieman stressaantunut, kun se pystyi nuolemaan Kongin tyhjäksi keskellä olohuoneen lattiaa huolimatta kaikesta paukkeesta.

Kun ilta eteni, niin Miki pystyi jopa lepäämään sekä nukkumaan keskellä olohuoneen lattiaa, sen sijaan että se olisi uikuttanut jossain pimeässä nurkassa kuten aiemmin. Kuten alla olevista kuvista näkyy niin Miki oli hieman varuillaan koko illan - siis sen korvat olivat melko pystyssä ja ns. tutkalla - mutta kuitenkin se pysyi pääosin rauhallisena koko illan.  

Kun kello läheni puoltayötä niin hain pussillisen Mikin lempiherkkuja ja syötin niitä sille noin klo 23:55-00:05 välisen ajan jolloin pauke oli kovimmillaan. Miki pystyi keskittymään herkkuihin, joita syötin sille, enkä olisi voinut olla siitä enää yhtään iloisempi :)

**Klo 19:45:**

![](https://b2.minimuutti.com/file/minimuutti-com/mikin-kuvat/3/DS45547-800px.jpg)

![](https://b2.minimuutti.com/file/minimuutti-com/mikin-kuvat/3/DS45596-800px.jpg)

**Klo 20:00:**

![](https://b2.minimuutti.com/file/minimuutti-com/mikin-kuvat/3/DS45592-800px.jpg)

**Klo 20:30 Miki jopa halusi leikkiä, aivan fantastista!**

![](https://b2.minimuutti.com/file/minimuutti-com/mikin-kuvat/3/DS45666-800px.jpg)

![](https://b2.minimuutti.com/file/minimuutti-com/mikin-kuvat/3/DS45674-800px.jpg)

![](https://b2.minimuutti.com/file/minimuutti-com/mikin-kuvat/3/DS45694-800px.jpg)

**OMG MIKÄ SE OLI?!?**

![](https://b2.minimuutti.com/file/minimuutti-com/mikin-kuvat/3/DS45714-800px.jpg)

**Miki olisi jopa halunnut mennä parvekkeelle katsomaan, koska se jonotti oven edessä, mutta en kuitenkaan sitä sinne päästänyt, koska se olisi varmasti ollut liian pelottavaa.**

![](https://b2.minimuutti.com/file/minimuutti-com/mikin-kuvat/3/DS45726-800px.jpg)

![](https://b2.minimuutti.com/file/minimuutti-com/mikin-kuvat/3/DS45729-800px.jpg)

![](https://b2.minimuutti.com/file/minimuutti-com/mikin-kuvat/3/DS45743-800px.jpg)

**Tätä mieltä olen ilotulituksista :)**

![](https://b2.minimuutti.com/file/minimuutti-com/mikin-kuvat/3/DS45736-800px.jpg)

![](https://b2.minimuutti.com/file/minimuutti-com/mikin-kuvat/3/DS45772-800px.jpg)

**MIKÄ SE OLI?!?**

![](https://b2.minimuutti.com/file/minimuutti-com/mikin-kuvat/3/DS45755-800px.jpg)

**Äh, ei kait mitään :)**

![](https://b2.minimuutti.com/file/minimuutti-com/mikin-kuvat/3/DS45771-800px.jpg)

**Klo 20:50 Susulla oli hauskaa kameran kanssa :)**

![](https://b2.minimuutti.com/file/minimuutti-com/mikin-kuvat/3/DS45809-800px.jpg)

![](https://b2.minimuutti.com/file/minimuutti-com/mikin-kuvat/3/DS45812-800px.jpg)

![](https://b2.minimuutti.com/file/minimuutti-com/mikin-kuvat/3/DS45815-800px.jpg)

![](https://b2.minimuutti.com/file/minimuutti-com/mikin-kuvat/3/DS45817-800px.jpg)

**Klo 21:20:**

![](https://b2.minimuutti.com/file/minimuutti-com/mikin-kuvat/3/DS45833-800px.jpg)

![](https://b2.minimuutti.com/file/minimuutti-com/mikin-kuvat/3/DS45868-800px.jpg)

**Klo 22:00:**

![](https://b2.minimuutti.com/file/minimuutti-com/mikin-kuvat/3/DS45879-800px.jpg)

![](https://b2.minimuutti.com/file/minimuutti-com/mikin-kuvat/3/DS45889-800px.jpg)

![](https://b2.minimuutti.com/file/minimuutti-com/mikin-kuvat/3/DS45891-800px.jpg)

**Klo 22:20:**

![](https://b2.minimuutti.com/file/minimuutti-com/mikin-kuvat/3/DS45910-800px.jpg)

![](https://b2.minimuutti.com/file/minimuutti-com/mikin-kuvat/3/DS45933-800px.jpg)

1.1.2017
