---
title: "Elämää eristyksissä"
layout: article
image:
  feature:
  teaser: https://b2.minimuutti.com/file/minimuutti-com/blogi/DSC08357_1-245px.jpg
  thumb:
---

Ideoita koronakaranteenin aiheuttamaan tylsyyden voittamiseen.

Karanteenissa tai muuten vaan kotioloissa vietetään nyt tavallista enemmän aikaa. Koti alkaa jo olla perusteellisesti siivottu ja käsitöitä ja palapelejä on tehty jo kyllästymiseen asti eikä telkkaristakaan tule mitään muuta kuin uusintoja. Ulkoiluakin on harrastettu, mutta samat kävelylenkit päivästä toiseen alkavat nekin jo kyllästyttää.

#### Uusien asioiden kouluttaminen

Nyt jos koskaan, on paras hetki opettaa koiralle uusia käytöstapoja.

Miki tykkää talvella nukkua terassilla, eikä terassin ovea tietenkään voi pitää talvella auki. En halunnut, että Miki alkaa raapimaan ovea/haukkumaan oven takana/tms. kun se haluaa terassilta takaisin sisälle. Siksi ostin Mikille oman ovikellon isolla painikkeella ja opetin sen soittamaan ovikelloa, kun se haluaa takaisin sisälle. Tämä on toiminut meillä vuosia, eikä ei-toivottuja käytöksiä ole esiintynyt. Ovikello siis opetettiin sille ennen, kuin se päästettiin yksin terassille nukkumaan.

Nyt sinullakin on ainutlaatuinen mahdollisuus opettaa koirallesi vaikka mitä uutta! Tai mikäli koiralle on vuosien varrella muodostunut huonoja tapoja, eikä niiden poiskouluttamiseen ole ollut aikaa, niin nyt on <3

Piintyneiden huonojen käytöstapojen poiskouluttaminen vie aikaa ja vaatii yleensä paljon toistoja. Se vaatii myös tietynlaista järjestelmällisyyttä ja sitä, että uutta käytösmallia opetetaan riittävän usein, esim. kaksi-kolme kertaa päivässä.

Normaali työelämä ja harrastukset vievät aikaa niin paljon, ettei koiraa ole mahdollista kouluttaa useita kertoja päivässä ja siksi se usein jää tekemättä. 

Nyt kannattaa tarttua härkää sarvista!

#### Leikkiminen

Tavallisina päivinä koiran kanssa tulee lähinnä käytyä lenkillä ja sitä rapsutellaan silloin tällöin telkkaria katsoessa. Milloin viimeksi leikit koirasi kanssa niin, että otit leikkihetken ihan asiaksesi?

Miki ei luonteeltaan ole leikkijä, mutta se kuitenkin innostuu kaikesta tekemisestä, kunhan siitä saa ruokaa palkkioksi. Nyt olemme kaivaneet harvemmin käytettyjä aktivointileluja kaapista sekä leikkineet mm. noutoleikkiä. Miki ei tosiaan ole mikään luontainen noutaja, mutta se kuitenkin noutaa pyynnöstä leluja, koska tässä leikissä jokaisesta haetusta lelusta saa ruokanappulan palkkioksi.

![](https://b2.minimuutti.com/file/minimuutti-com/blogi/DSC59046-800px.jpg)

Nyt on myös aikaa askarrella koiralle itsetehtyjä aktivointipelejä ja niihin löydät vinkkejä sekä kuvalliset ohjeet [täältä](http://https://minimuutti.com/aktivointi/).

![](https://b2.minimuutti.com/file/minimuutti-com/blogi/DSC51366-800px.jpg)

#### Temppujen opettaminen ja vanhojen kertaaminen

Tylsyyden iskiessä koiralle voi opettaa myös temppuja. Tempuissa on se hauskaa, ettei temppujen tarvitse olla mitään tiettyjä "tosielämää varten harjoiteltuja" käskyjä, vaan koirat voi opettaa tekemään lähes mitä tahansa. Ja tuolla mitä tahansa oikeasti tarkoitan mitä tahansa.

YouTubesta kannattaa katsoa videot:

"[Meet Porter. The World's First Driving Dog](https://www.youtube.com/watch?v=BWAK0J8Uhzk)", jossa Porter niminen koira on opetettu ajamaan autoa.

[![](https://b2.minimuutti.com/file/minimuutti-com/blogi/Porter.jpg)](https://www.youtube.com/watch?v=BWAK0J8Uhzk)

"[Dog Flies Airplane](https://www.youtube.com/watch?v=82DoCawpJCE)", jossa Shadow niminen koira on opetettu lentämään oikeaa lentokonetta.

[![](https://b2.minimuutti.com/file/minimuutti-com/blogi/Shadow.jpg)](https://www.youtube.com/watch?v=82DoCawpJCE)

"[20metre dalmatian bicycle race](https://www.youtube.com/watch?v=u4pmdMQ9nNA)", jossa kaksi dalmatialaista on opetettu ajamaan polkupyörillä - tämä on NIIN hauska :D

[![](https://b2.minimuutti.com/file/minimuutti-com/blogi/Dalmatian-race.jpg)](https://www.youtube.com/watch?v=u4pmdMQ9nNA)

Mikin osaamia temppuja voit katsoa [täältä](https://minimuutti.com/temput/mikin-osaamat-temput/).

![](https://b2.minimuutti.com/file/minimuutti-com/blogi/High5-800px.jpg)

#### Hyväntekeväisyys työ

Hyväntekeväisyyttäkin voi tehdä, vaikka tapaamiset onkin nyt rajoitettu minimiin.

Mikäli olet hyvä käsistäsi, niin nyt on hyvä aika valmistaa artikkeleita myytäväksi tuleviin hyväntekeväisyystapahtumiin tai myyjäisiin.

Minun hyväntekeväisyystyöstä voit katsoa esimerkkejä [täältä](https://minimuutti.com/blogi/joulutervehdys/).

Minimuutti toivottaa kaikille aurinkoista kevättä ja mukavia hetkiä oman kullannupun kanssa!

![](https://b2.minimuutti.com/file/minimuutti-com/blogi/DSC23474-800px.jpg)


8.4.2020