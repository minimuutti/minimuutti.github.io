---
title: "Pelkääkö koirasi kynsien leikkaamista?"
layout: article
image:
  feature:
  teaser: https://dl.dropboxusercontent.com/sh/ea1wtnz7z734o12/AACkzng6_Bi93v3iGpZk6LCEa/aktivointi/siedattaminen-sheippaamalla/DS55752_-245px.jpg
  thumb:
---

Pelon voi siedättää pois helposti, kunhan on kärsivällinen. Siedättämisessä koiralle tuodaan sen pelkäämää asiaa niin pienissä määrin, ettei pelkoreaktiota synny.

Ajatellaan nyt sellaista, että koirasi pelkää kynsien leikkaamista. Se on tottunut yhdistämään kynsienleikkuun kynsisaksiin sekä esimerkiksi kylpyhuoneeseen – se pelkää heti, kun haet kynsisakset ja menet kylpyhuoneeseen niiden kanssa. Jos koirasi TODELLA pelkää kynsisaksia  (esimerkiksi piiloutuu sängyn alle nähdessään ne) ­osta tilalle joku toinen väline, vaikkapa kynsipihdit. Jos koirasi pelko on lievää, niin voit ihan hyvin jatkaa samoilla välineillä kuin ennenkin.

Sitten kun koirasi on rauhallinen, ala totuttamaan sitä näihin uusiin pihteihin. Huomaa, ettei koirasi vielä tiedä mitä pihdeillä tehdään, joten sen asenne niihin on todennäköisesti neutraali tai kiinnostunut. Älä ruoki koirasi pelkoa, vaan muista itsekin suhtautua uuteen kynsipihteihin sekä opetustilanteeseen rauhallisesti ja neutraalisti.

Tämän vanhan mörön pois kouluttaminen kannattaa aloittaa ajoissa, eli vähintään paria viikkoa ennen, kun koirasi kynnet pitää leikata. Jos ennen leikkasit koirasi kynnet kylpyhuoneessa, niin aloittakaa harjoitukset vaikka olohuoneen lattialla.

Otin nämä valokuvat yhdellä kerralla, koska Mikillä ei ole mitään ongelmia kynsien leikkaamisessa. Todellisuudessa tässä kannattaa varautua ainakin 20 harjoituskertaan.

#### Ajattele, ennen kuin aloitat

Ennen kuin aloitat siedättämisen, niin ajattele asia kunnolla läpi ja yritä ajatella asiaa myös koirasi näkökulmasta. Jos haluamme totuttaa sen kynsipihteihin, niin parasta on saada koira ymmärtämään, että pihdit tarkoittavat herkullista palkkiota.

Olet varmaan joskus kuullut Pavlovin koirakokeista. Pavlov ehdollisti koirille mm. sen, että kellon soittamista seuraa ruokapalkkio. Tällöin koirat ehdollistuivat kellon ääneen ja alkoivat kuolaamaan jo kuullessaan pelkän kellon, ruokapalkkion toivossa. Koirat kuolasivat palkkion toivossa myöhemminkin kuullessaan kellon äänen, vaikka palkkiota ei aina tullutkaan, koska ne olivat ehdollistuneet kellon ääneen.

Joten aina, ennen kun aloitat siedättämisharjoitukset, niin ajattele Pavlovin koirien klassista ehdollistumista. Koiran on tässä tapauksessa tarkoitus ehdollistua kynsipihteihin niin, että pihdit nähdessään se tietää palkkion tulevan. Tämä asia on tärkeää pitää mielessä, eli AINA, kun aloitat harjoitukset, niin hae pihdit ensin ja hae namipussi kaapista vasta sen jälkeen. Ethän halua opettaa koirallesi, että namipussia seuraa aina kynsienleikkuu, vaan nimenomaan toisinpäin: kynsipihdit tarkoittavat palkkioita :)

#### Näin se tehdään...

Laita pihdit lattialle ja anna koirasi tutustua niihin. Palkitse koiraasi, kun se on rauhallinen pihtien ollessa lattialla. 

[![](https://dl.dropboxusercontent.com/sh/ea1wtnz7z734o12/AAAP1EqpGWQQ8jWPYqOJPYkKa/aktivointi/siedattaminen-sheippaamalla/DS55361-800px.jpg)](https://dl.dropboxusercontent.com/sh/ea1wtnz7z734o12/AACz4iWh2wTWA9lyZAv7xBuPa/aktivointi/siedattaminen-sheippaamalla/DS55361.jpg)

Seuraavaksi voit koskettaa lattialla olevia pihtejä ennen kuin palkkaat koiran.

[![](https://dl.dropboxusercontent.com/sh/ea1wtnz7z734o12/AAAih5gX6hyRmz4MGiRPeTD6a/aktivointi/siedattaminen-sheippaamalla/DS55368-800px.jpg)](https://dl.dropboxusercontent.com/sh/ea1wtnz7z734o12/AABvLAkYUvcQpt5QY0Z0XAjya/aktivointi/siedattaminen-sheippaamalla/DS55368.jpg)

Myöhemmin voit ottaa pihdit käteesi ja laskea ne takaisin lattialle samalla palkaten koiraa rauhallisuudesta. 

[![](https://dl.dropboxusercontent.com/sh/ea1wtnz7z734o12/AACm4oJ77r6JFBYsHqE7TJv0a/aktivointi/siedattaminen-sheippaamalla/DS55467-800px.jpg)](https://dl.dropboxusercontent.com/sh/ea1wtnz7z734o12/AABmRD88ZqG31IUDJFF0jGA9a/aktivointi/siedattaminen-sheippaamalla/DS55467.jpg)

Pikkuhiljaa voit edetä harjoituksessa niin, että pyydät koiraasi antamaan tassua pihtien ollessa lattialla.

[![](https://dl.dropboxusercontent.com/sh/ea1wtnz7z734o12/AABHXRPdJHKh_uXsm-DYJj70a/aktivointi/siedattaminen-sheippaamalla/DS55485-800px.jpg)](https://dl.dropboxusercontent.com/sh/ea1wtnz7z734o12/AABui9-M21KQ_RrPaQDLgyf8a/aktivointi/siedattaminen-sheippaamalla/DS55485.jpg)

Seuraavaksi voit pyytää koiraa antamaan tassua ja vain koskettaa lattialla olevia pihtejä.

Kun olette edenneet harjoituksissa tähän, niin seuraavaksi voit pyytää antamaan tassua ja samalla otat pihdit käteesi lattialta ilman, että teet niillä mitään ja lasket ne takaisin. Toista useita kertoja ja palkkaa koiraasi rauhallisuudesta. 

[![](https://dl.dropboxusercontent.com/sh/ea1wtnz7z734o12/AABGGz0rCxPOdVhfrI9ozkwYa/aktivointi/siedattaminen-sheippaamalla/DS55613-800px.jpg)](https://dl.dropboxusercontent.com/sh/ea1wtnz7z734o12/AACGALsF7YgUFgaodM6d-r2ra/aktivointi/siedattaminen-sheippaamalla/DS55613.jpg)

Älä vaikeuta harjoitusta kerralla liikaa, vaan etene pienin askelin. Harjoittele vaikka vain pari minuuttia päivittäin, jotta tilanne pysyy koiralle mieluisana. Ja palkkaa koiraa sellaisella, mistä se oikeasti pitää. Jos kiirehdit liikaa niin koirasi saattaa pelästyä ja olette taas lähtöruudussa.

Kun tämä sujuu hyvin, niin jatka kuten aiemmin, mutta kosketa koiran tassua lempeästi pihdeillä ja palkkaa koiraasi. Voit myös silittää pihdeillä koiran tassua.

[![](https://dl.dropboxusercontent.com/sh/ea1wtnz7z734o12/AAA15oGD4M-kvJA-7fpbAMOja/aktivointi/siedattaminen-sheippaamalla/DS55706-800px.jpg)](https://dl.dropboxusercontent.com/sh/ea1wtnz7z734o12/AAAwrJhXKDudquDKMHIP7C3ya/aktivointi/siedattaminen-sheippaamalla/DS55706.jpg)

[![](https://dl.dropboxusercontent.com/sh/ea1wtnz7z734o12/AAB_hW5kx5VEeGMRlQ90jaOTa/aktivointi/siedattaminen-sheippaamalla/DS55829-800px.jpg)](https://dl.dropboxusercontent.com/sh/ea1wtnz7z734o12/AAC99niv-4H6KDzAWp4tqPqua/aktivointi/siedattaminen-sheippaamalla/DS55829.jpg)

Myöhemmin voit edetä harjoituksissa niin, että naksuttelet pihdeillä ilmaa lähellä koiran tassua.

[![](https://dl.dropboxusercontent.com/sh/ea1wtnz7z734o12/AADbCM_b7zQ5O6tt1gVsGZ2sa/aktivointi/siedattaminen-sheippaamalla/DS55712-800px.jpg)](https://dl.dropboxusercontent.com/sh/ea1wtnz7z734o12/AAAnMCfu_9R6EKJ6Z5XPqrU5a/aktivointi/siedattaminen-sheippaamalla/DS55712.jpg)

Jos koirasi haluaa tutkia pihtejä tarkemmin niin anna sen tehdä se kaikessa rauhassa.

[![](https://dl.dropboxusercontent.com/sh/ea1wtnz7z734o12/AAAaVBi8FCHXX9Il9cmSxjmJa/aktivointi/siedattaminen-sheippaamalla/DS55732-800px.jpg)](https://dl.dropboxusercontent.com/sh/ea1wtnz7z734o12/AAAug8No4hlEUazgnJnuR1wua/aktivointi/siedattaminen-sheippaamalla/DS55732.jpg)

Vasta useiden harjoitusten jälkeen kannattaa oikeasti alkaa leikkaamaan koiran kynsiä ja silloinkin kannattaa leikata vain yksi kynsi per harjoituskerta ja koira kannattaa palkita sen lempiherkuilla.

[![](https://dl.dropboxusercontent.com/sh/ea1wtnz7z734o12/AACC4eDvLJG2ikR7NE39SR_7a/aktivointi/siedattaminen-sheippaamalla/DS55752-800px.jpg)](https://dl.dropboxusercontent.com/sh/ea1wtnz7z734o12/AAA9K3H_lpnVMPRyNI0V1b8ma/aktivointi/siedattaminen-sheippaamalla/DS55752.jpg)

Voit lisätä siedätyksessä välivaiheita koirasi tarpeen mukaan. On aina parempi edetä hitaasti kohti tavoitetta, kuin korjata omgelmia, jotka johtuvat liiasta kiirehtimisestä.

Samaa koulutusmallia voi käyttää melkein mihin tahansa siedätykseen, esimerkiksi jos koirasi haukkuu vaikka ovikelloa. Voit vaikkapa ostaa tilalle uuden ovikellon, jossa on erilainen ääni, kuin vanhassa ovikellossa ja lähteä kouluttamaan koirallesi rauhallista suhtautumista ovikelloon aivan puhtaalta pöydältä.

Mikäli koirasi on menossa sellaiseen toimenpiteeseen mikä vaatii kaulurin pitämistä, niin kaulurikin kannattaa siedättää sitä ennen.

[![](https://dl.dropboxusercontent.com/sh/ea1wtnz7z734o12/AADpjCws7YMyivjSPhMgnUZWa/aktivointi/siedattaminen-sheippaamalla/DSC58327-800px.jpg)](https://dl.dropboxusercontent.com/sh/ea1wtnz7z734o12/AAB_yaFPJE1Qd_EKP5T3KwZ8a/aktivointi/siedattaminen-sheippaamalla/DSC58327.jpg)

Siedätin Mikin myös pitämään tätä karvahattua :)

[![](https://dl.dropboxusercontent.com/sh/ea1wtnz7z734o12/AACfchGzuqPJctUMfTfPA0yba/aktivointi/siedattaminen-sheippaamalla/IMG29753-800px.jpg)](https://dl.dropboxusercontent.com/sh/ea1wtnz7z734o12/AACylf-rkESpk1M0Mi1TIGzSa/aktivointi/siedattaminen-sheippaamalla/IMG29753.jpg)

26.5.2017