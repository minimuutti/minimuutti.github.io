---
title: "Temput"
layout: category
---
# Temppujen opettelu ja kertaus

Uusien temppujen opettelu vaatii koiralta aivotyötä ja se on yksi parhaimmista aktivointikeinoista. Temppuja on myös kiva esitellä vieraille. Itse koulutan mahdollisimman usein sheippaamalla, jotta Miki joutuu pähkäilemään, että mitäs tässä on oikein tarkoitus tehdä.

Temppuja on aina mahdollista vaikeuttaa siten, että pyytää koiraa tekemään niitä jollain korokkeella, kivellä, tuolilla, kaatuneen puunrungon päällä, häiriössä jne.

Tässä on muutamia hyviä linkkejä, mistä saa ideoita ja vinkkejä temppujen kouluttamiseen:

* [http://koiraseminaarit.blogspot.fi/2010/03/silvia-trkman-temput-osa-1.html](http://koiraseminaarit.blogspot.fi/2010/03/silvia-trkman-temput-osa-1.html)
* [https://www.youtube.com/user/kikopup/videos](https://www.youtube.com/user/kikopup/videos "Youtube/kikopup")
* [https://www.youtube.com/user/tab289/videos](https://www.youtube.com/user/tab289/videos "Youtube/tab289")

Miki osaa tällä hetkellä 63 käskyä tai temppua ja 11 uutta käskyä tai temppua on työn alla. 11 kuulostaa paljolta, mutta tässä on mukana useita "siepattavia" toimintoja (kuten turkin ravistelu, selällään makaaminen ja seisominen) joten ei auta kuin odottaa sieppailtavia tilanteita.

Olen myös laittanut tänne niitä käskyjä ja temppuja, joiden opettamista Mikille ei vielä ole aloitettu. Laitoin ne tänne siksi, jotta sinä saisit vinkkejä koirallesi opetettavista tempuista.

Mikäli kaipaat vielä enemmän haasteita temppujen opettamiseen, niin kannattaa vilkaista [tästä viestiketjusta](http://www.petsie.fi/forums/1371-temppuja-koirille/page/8)
Röllin osaamat yli 200 temppua. Näistä varmasti löytynee jotain, mitä koirallesi ei vielä ole opetettu.

Mikäli koulutat koiraasi ruokapalkalla, niin saatat olla huolissasi koirasi painosta. Miki ainakin tulee syöneeksi hurjan määrän herkkuja koulutussessioiden aikana.

Eläinkaupoista kannattaa katsoa myös [kissoille tarkoitettujen herkkujen valikoima](http://www.zooplus.fi/shop/kissat/herkut/snacksit_herkut). Kissojen valikoimasta löytyy myös samoja herkkuja, kuin koirienkin valikoimasta, esimerkiksi kuivattuja [kanafileen paloja](http://www.zooplus.fi/shop/kissat/herkut/snacksit_herkut/trixie/405153), [kylmäkuivattua kanaa, nautaa ja tonnikalaa](http://www.zooplus.fi/shop/kissat/herkut/snacksit_herkut/cosma_snackies/206199) sekä tonnikalapaloja. Näiden ainoa ero noihin koirien herkkuihin on se, että ne on valmiiksi leikattu pienemmiksi paloiksi. Itse yleensä leikkaan kaikki Mikin herkkupalat useammaksi palaseksi, mutta ajan ja vaivan säästämiseksi ostan nykyään herkkuja myös kissojen valikoimasta.

Kaikki kissoille tarkoitetut herkut eivät välttämättä sovi koirille. Eläinkaupasta kannattaa kysyä neuvoa, mikäli olet epävarma jonkin kissanherkun sopivuudesta koiralle.
