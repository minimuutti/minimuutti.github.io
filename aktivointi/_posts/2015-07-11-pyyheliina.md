---
title: "Pyyheliina"
layout: article
image:
  feature:
  teaser: https://cdn.minimuutti.com/aktivointi/pyyheliina/DSC43068-245px.jpg
  thumb:
---

Pyyheliinoilla saa tehtyä todella paljon erilaisia tehtäviä.

Näihin tehtäviin kannattaa valita käytöstä poistettuja pyyhkeitä (esim. siivouspyyhkeitä) sekä kuivia nameja.

#### Tehtävä 1:

Ensimmäisellä kerralla namit voi laittaa suoraan lattialle ja asettaa pienen pyyhkeen suoraan namien päälle. Tätä voi vaikeuttaa vähän kerrallaan esim. laittamalla namit rutatun, viikatun tai rullatun pyyhkeen sisään ja sitten vaihtamalla pienen pyyhkeen isoon kylpypyyhkeeseen.

Ison pyyhkeen sisään olen yleensä laittanut 1-5 namia. Viikattu, rutattu tai rullattu pyyhe on tyhjennetty noin minuutissa.

![](https://cdn.minimuutti.com/aktivointi/pyyheliina/DSC32624-800px.jpg)

![](https://cdn.minimuutti.com/aktivointi/pyyheliina/DSC32664-800px.jpg)

![](https://cdn.minimuutti.com/aktivointi/pyyheliina/DSC32727-800px.jpg)

![](https://cdn.minimuutti.com/aktivointi/pyyheliina/DSC43068-800px.jpg)

#### Tehtävä 2:

Rullaan kylpypyyhkeen pitkittäin pitkäksi pötköksi. Nami kannattaa laittaa siihen reunaan mistä aloittaa rullauksen, niin koiralla on sitten vähän enemmän tekemistä. Teen rullattuun pyyhkeeseen solmun ja nami on piilossa siellä rullassa sen solmun kohdalla, jolloin Miki joutuu avaamaan tuon solmun saadakseen namin. Laitan yleensä tämän päälle vielä toisen solmun mikäli pyyhe riittää. Solmitun pyyhkeen avaaminen kestää Mikiltä noin 5 minuuttia ja tuplasolmitun pyyhkeen noin 10-15 minuuttia.

Näissä tehtävissä kannattaa käyttää vain kuivia nameja. Pari kertaa olen laittanut nakin palan, eikä Miki tule silloin avanneeksi solmuja vaan se kuolaa pyyhkeen märäksi nakin kohdalta ja mussuttaa sen nesteenä pyyhkeen läpi. Kuivien namien kanssa pyyhettä ei myöskään tarvitse pestä jokaisen käytön jälkeen.

![](https://cdn.minimuutti.com/aktivointi/pyyheliina/DSC293991_-800px.jpg)

![](https://cdn.minimuutti.com/aktivointi/pyyheliina/DSC29414_2-800px.jpg)

#### Tehtävä 3:

Laitoin taitetun kylpypyyhkeen matalan laatikon sisään, josta Mikin piti ensin onkia se ulos.

![](https://cdn.minimuutti.com/aktivointi/pyyheliina/DSC42941-800px.jpg)

![](https://cdn.minimuutti.com/aktivointi/pyyheliina/DSC42947-800px.jpg)

![](https://cdn.minimuutti.com/aktivointi/pyyheliina/DSC42973-800px.jpg)

#### Tehtävä 4:

Laitoin pyyhkeen alassuin käännetyn laatikon alle, eli Mikin tuli siirtää tuo laatikko pois tieltä.

![](https://cdn.minimuutti.com/aktivointi/pyyhelaatikko/DSC43952-800px.jpg)

![](https://cdn.minimuutti.com/aktivointi/pyyhelaatikko/DSC43961-800px.jpg)

#### Tehtävä 5:

Kokeilin myös rullata herkkuja sisältävän kylpypyyhkeen kierteelle. Ensin rullasin pyyhkeen pitkittäin rullaksi ja sen jälkeen käänsin rullaa kierteelle tiukasti, että se kääntyi takaisin itsensä ympäri. Vaikea selittää, mutta kuvat kertoo varmasti enemmän. Mikiltä kesti noin 4 minuuttia saada namit ulos tästä tiukkaan kierretystä pyyhkeestä.

![](https://cdn.minimuutti.com/aktivointi/pyyheliina/DSC52029-800px.jpg)

![](https://cdn.minimuutti.com/aktivointi/pyyheliina/DSC52033-800px.jpg)

![](https://cdn.minimuutti.com/aktivointi/pyyheliina/DSC52036-800px.jpg)

#### Tehtävä 6:

Taittelin nameja sisältävän kylpypyyhkeen ja piilotin sen maton reunan alle. Tehtävän vaikeutta voi säädellä jättämällä pyyhkeestä enemmän tai vähemmän näkyviin.

![](https://cdn.minimuutti.com/aktivointi/pyyheliina/DS30527-800px.jpg)

![](https://cdn.minimuutti.com/aktivointi/pyyheliina/DS30531-800px.jpg)

![](https://cdn.minimuutti.com/aktivointi/pyyheliina/DS30539-800px.jpg)

![](https://cdn.minimuutti.com/aktivointi/pyyheliina/DS30547-800px.jpg)

![](https://cdn.minimuutti.com/aktivointi/pyyheliina/DS30509-800px.jpg)

#### Tehtävä 7:

Rullasin käsipyyhkeen sisälle ankkafileestä leikatun suikaleen. Taittelin pyyhkeen pitkittäin ja sitten rullasin sen tuollaisen muovihenkarin ympärille.

Pyyhehenkarin voi antaa kokonaan koiralle tai siitä voi pidellä kiinni, riippuen koiran osaamisesta.

Kun pidin henkarista kiinni, niin Miki sai sen yhdellä vetäisyllä irti. Sitten kun annoin paketin Mikille kokonaan niin Mikiltä kesti noin 1-2 minuuttia saada tuo pyyhe irti henkarista.

![](https://cdn.minimuutti.com/aktivointi/minitehtavia/DS15602-800px.jpg)

![](https://cdn.minimuutti.com/aktivointi/minitehtavia/DS15614-800px.jpg)

![](https://cdn.minimuutti.com/aktivointi/minitehtavia/DS15647-800px.jpg)

![](https://cdn.minimuutti.com/aktivointi/minitehtavia/DS15669-800px.jpg)

![](https://cdn.minimuutti.com/aktivointi/minitehtavia/DS15681-800px.jpg)

![](https://cdn.minimuutti.com/aktivointi/minitehtavia/DS15687-800px.jpg)

![](https://cdn.minimuutti.com/aktivointi/minitehtavia/DS15714-800px.jpg)

![](https://cdn.minimuutti.com/aktivointi/minitehtavia/DS15629-800px.jpg)

![](https://cdn.minimuutti.com/aktivointi/minitehtavia/DS15639-800px.jpg)