---
title: "Pyyheliina"
layout: article
image:
  feature:
  teaser: https://lh3.googleusercontent.com/jvqUEDmEFi6KkU1ZAAiAJXEvRaOYZSyXRvz6BnDguS8=w245
  thumb:
---

Tähän kannattaa valita käytöstä poistettu pyyheliina sekä kuivia nameja.

Ensimmäisellä kerralla namit voi laittaa suoraan lattialle ja asettaa pienen pyyhkeen suoraan namien päälle. Tätä voi vaikeuttaa vähän kerrallaan esim. laittamalla namit rutatun, viikatun tai rullatun pyyhkeen sisään ja sitten vaihtamalla pienen pyyhkeen isoon kylpypyyhkeeseen.

Ison pyyhkeen sisään olen yleensä laittanut 1-5 namia. Viikattu, rutattu tai rullattu pyyhe on tyhjennetty noin minuutissa.

Nykyään rullaan kylpypyyhkeen pitkittäin pitkäksi pötköksi. Kannattaa käyttää jotain kuivia nameja. Pari kertaa olen laittanut nakin palan, eikä Miki tule silloin avanneeksi solmuja vaan se kuolaa pyyhkeen märäksi nakin kohdalta ja mussuttaa sen nesteenä pyyhkeen läpi.

Nami kannattaa laittaa siihen reunaan mistä aloittaa rullauksen, niin koiralla on sitten vähän enemmän tekemistä. Teen rullattuun pyyhkeeseen solmun ja nami on piilossa siellä rullassa sen solmun kohdalla, jolloin Miki joutuu avaamaan tuon solmun saadakseen namin. Laitan yleensä tämän päälle vielä toisen solmun mikäli pyyhe riittää.

Tuplasolmutun pyyhkeen avaaminen kestää Mikiltä noin 5-15 minuuttia.

---

![](https://lh3.googleusercontent.com/EIUowJnFzROpWme2aqztpsmWjmPzB_kjyxE2gmmu4yo=w800)

![](https://lh3.googleusercontent.com/i89khDJ-eN2d2FbF5t1xjMfWx8KZrIrFyl9u_LUhrCU=w800)
