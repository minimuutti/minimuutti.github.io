---
title: "Namien piilotus asuntoon"
layout: article
image:
  feature:
  teaser: https://lh3.googleusercontent.com/bW35JIyzVUXQ69FS86UDV37zOV_JT2_MhH_Mrvrum2E=w245-h167-no
  thumb:
---

Piilota nappulat (noin 50–100 kpl) ympäri asuntoa tai piilota vain yksi lihan tai juuston pala koko asuntoon (kätevä tapa hävittää vahingossa lattialle putoilleet juustosiivut).

Tässä tehtävässä laitan Mikin parvekkeelle odottamaan, jotta se ei suoraan näe mihin piilotan nappulat. Nappulat kannattaa piilottaa vain sellaisiin paikkoihin, mihin koiralla on oikeus mennä. Esim. Mikillä ei ole lupaa mennä sohvalle eikä se saa kiipeillä huonekaluille muutenkaan, joten piilotan nappulat melko lähelle lattiatasoa.

Tässä on muutamia vinkkejä johon piilottaa nappulat: jalkalistojen päälle, lattialla olevien tavaroiden viereen tai taakse, tuolien pöytien sohvien jalkojen taakse, keittiötuolien välipuulle (mikä sitten onkaan se oikea termi tuolle puulle mikä on vaakatasossa tuolin jalkojen välissä), ovien taakse, pitkien verhojen alle, keskelle lattiaa jotka peitän esim. tyynyillä, maton kulman alle, matalien huonekalujen reunoille (esim. sohvapöytä, rahi) niin ettei Mikin tarvitse kiivetä.

Talvella kun illalla on pilkkopimeää (tai huoneessa minkä saa täysin pimeäksi) voi saman tehdä itselleen helpommalla tavalla, eikä tarvitse kontata ja nähdä vaivaa nappuloiden piilottamisessa. Eli huone vain pimeäksi nappulat voi heittää suoraan lattialle ja kehottaa koiraa etsimään. Näin koiran on pakko käyttää nenäänsä löytääkseen nappulat.

---

![](https://lh3.googleusercontent.com/6pdSJZA21RVCoC76XtYAFK-AjP4wiPCuy9rffbYzVRc=w800)

![](https://lh3.googleusercontent.com/qbuGCM9DF1w8UfqphLg4TewD5_Sy1YNnGEEEx4IZzXc=w800)

![](https://lh3.googleusercontent.com/Y8W4sTRWbFaDiH4MMhVuP8mHhuZ_SKDqxoNMjv8vvYM=w800)

![](https://lh3.googleusercontent.com/w4peSg4N18c_uNAo1U08kiiheErrOjYtfRDB3p19oio=w800)
