---
title: "Namien piilotus asuntoon"
layout: article
image:
  feature:
  teaser: https://b2.minimuutti.com/aktivointi/namien-piilotus-asuntoon/DSC30804-245px.jpg
  thumb:
---

Piilotan usein nappulat ympäri asuntoa Mikin etsittäväksi.

Tämä tarkoittaa kerralla noin 50–100 kpl nappulaa. Välillä piilotan vain yhden lihan tai juuston palan koko asuntoon, joka on kätevä tapa hävittää vahingossa lattialle putoilleet juustosiivut :)

Tässä tehtävässä laitan Mikin parvekkeelle odottamaan, jotta se ei suoraan näe mihin piilotan nappulat. Nappulat kannattaa piilottaa vain sellaisiin paikkoihin, mihin koiralla on oikeus mennä. Mikillä ei esimerkiksi ole lupaa mennä sohvalle eikä se saa kiipeillä huonekaluille muutenkaan, joten piilotan nappulat melko lähelle lattiatasoa.

Tässä on muutamia vinkkejä johon piilottaa nappulat: jalkalistojen päälle, lattialla olevien tavaroiden viereen tai taakse, tuolien pöytien sohvien jalkojen taakse, keittiötuolien välipuulle (mikä sitten onkaan se oikea termi tuolle puulle mikä on vaakatasossa tuolin jalkojen välissä), ovien taakse, pitkien verhojen alle, keskelle lattiaa jotka peitän esim. tyynyillä, maton kulman alle, matalien huonekalujen reunoille (esim. sohvapöytä, rahi) niin ettei Mikin tarvitse kiivetä.

Vaihtelua tähän leikkiin saa laittamalla namit ensin paperipallojen sisälle, jotka sitten piilotetaan.

---

![](https://b2.minimuutti.com/aktivointi/namien-piilotus-asuntoon/DSC30802-800px.jpg)

![](https://b2.minimuutti.com/aktivointi/namien-piilotus-asuntoon/DSC30814-800px.jpg)

![](https://b2.minimuutti.com/aktivointi/namien-piilotus-asuntoon/DSC30810-800px.jpg)

![](https://b2.minimuutti.com/aktivointi/namien-piilotus-asuntoon/DSC30804-800px.jpg)
