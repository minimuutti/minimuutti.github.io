---
title: "Solmupiilo"
layout: article
image:
  feature:
  teaser: https://cdn.minimuutti.com/aktivointi/solmupiilo/DS02879-245px.jpg
  thumb:
---

Tämä tehtävä on kaksiosainen. Tehtävässä pitää ensin vetää solmittu fleecenaru ulos piilosta ja sitten kaivaa namit ulos solmuista.

Aloitin leikkaamalla fleecekankaasta noin 6cm x 60cm palasen, jonka jälkeen tein fleeceen kolme löysähköä solmua. Tässä kannattaa käyttää juuri fleecekangasta, koska se ei purkaannu.

Sitten tungin yhden [Wolf of Wilderness Wild Bites](http://clk.tradedoubler.com/click?p(210840)a(2526211)g(19927404)url(https://www.zooplus.fi/shop/koirat/luut/wolf_of_wiilderness/wolf_of_wilderness_lihakuutiot/688392?rrec=true&pr=product1_rr&slot=1&exprienceid=7837&strategyid=103144)) namin jokaiseen solmuun ja vedin solmut kireäksi niin, että nami jäi toisesta reunasta vähän näkyviin. Tämän jälkeen tungin solmitun fleecen nameineen Kong Genius Leon sisälle, mutta jätin noin 10 cm kankaasta näkyviin lelun ulkopuolelle.

Tässä voi käyttää muutakin lelua, kuten vaikka Kong Genius Mikea. Näissä Genius leluissa on juuri sopiva ristikko tuolla lelun pohjassa tälläisiä tehtäviä varten.

Kahdella ensimmäisellä kerralla pidin tuosta lelusta kiinni, ettei tehtävä olisi ollut liian vaikea. Vasta kolmannella kerralla annoin myös tuon lelun Mikille eikä Mikillä ollut mitään vaikeuksia saada sitä narua ulos vaan Miki tiesi heti mitä tehdä :)

Mikiltä kesti ensimmäisellä kerralla noin 20 sekuntia tajuta että fleece pitää vetää lelusta ulos. Namien kaivaminen solmuista kesti noin minuutin.

![](https://cdn.minimuutti.com/aktivointi/solmupiilo/DS02729-800px.jpg)

![](https://cdn.minimuutti.com/aktivointi/solmupiilo/DS02746-800px.jpg)

![](https://cdn.minimuutti.com/aktivointi/solmupiilo/DS02757-800px.jpg)

![](https://cdn.minimuutti.com/aktivointi/solmupiilo/DS02775-800px.jpg)

![](https://cdn.minimuutti.com/aktivointi/solmupiilo/DS02797-800px.jpg)

![](https://cdn.minimuutti.com/aktivointi/solmupiilo/DS02806-800px.jpg)

![](https://cdn.minimuutti.com/aktivointi/solmupiilo/DS02849-800px.jpg)

![](https://cdn.minimuutti.com/aktivointi/solmupiilo/DS02879-800px.jpg)

![](https://cdn.minimuutti.com/aktivointi/solmupiilo/DS02887-800px.jpg)

![](https://cdn.minimuutti.com/aktivointi/solmupiilo/DS02719-800px.jpg)

![](https://cdn.minimuutti.com/aktivointi/solmupiilo/DS02720-800px.jpg)

Samantyylisen tehtävän voit tehdä myös ilman näitä Kong Genius leluja. Käytin tässä toisessa tehtävässä saman kokoista fleecen palasta, mutta Kongin sijaan käytin 0,5l limupulloa.

Laitoin ensin pullon pohjalle kourallisen nappuloita sekä muutaman pienen [Cosma Snackies](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/kissat/herkut/snacksit_herkut/cosma_snackies/206199)) -herkun.

[Cosma Snackies](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/kissat/herkut/snacksit_herkut/cosma_snackies/206199)) herkut ovat suunniteltu kissoille, mutta ne ovat 100% lihaa, joten ne käyvät yhtä hyvin myös koirille. Ostan näitä herkkuja usein, koska ne ovat erittäin käteviä koulutuspalkkioita pienen kokonsa vuoksi, eikä niihin ole lisätty mitään viljoja eikä lisäaineita. Herkut tulevat myös erittäin kätevässä, uudelleen suljettavassa tuubissa. Cosma Snackies nameja voit ostaa [Zooplus](http://clk.tradedoubler.com/click?p(210840)a(2526211)g(19927404)url(http://www.zooplus.fi/)) verkkokaupasta.

Kun olin laittanut nappulat ja herkut pulloon, niin kieputin fleecen pään pieneksi putkiloksi, jotta sain pään työnnettyä pullon sisälle. Tämän jälkeen työnsin loputkin fleecestä pullon sisään, mutta jätin fleecestä pienen pätkän näkyviin.

Mikäli et ole koskaan aiemmin antanut mitään pulloa koirallesi, niin suosittelen aloittamaan pelkällä [limupullolla](/aktivointi/limupullo/) ja herkuilla. Fleecellä voi vaikeuttaa tehtävää sitten myöhemmin, kun koirasi on jo oppinut kuinka herkut saa ulos tyhjästä pullosta.

Mikiltä kesti ensimmäisellä kerralla noin 2 minuuttia saada fleece sekä namit ulos pullosta.

![](https://cdn.minimuutti.com/aktivointi/solmupiilo/DS13410-800px.jpg)

![](https://cdn.minimuutti.com/aktivointi/solmupiilo/DS13239-800px.jpg)

![](https://cdn.minimuutti.com/aktivointi/solmupiilo/DS13255-800px.jpg)

![](https://cdn.minimuutti.com/aktivointi/solmupiilo/DS13473-800px.jpg)

![](https://cdn.minimuutti.com/aktivointi/solmupiilo/DS13302-800px.jpg)

![](https://cdn.minimuutti.com/aktivointi/solmupiilo/DS13501-800px.jpg)

![](https://cdn.minimuutti.com/aktivointi/solmupiilo/DS13519-800px.jpg)
