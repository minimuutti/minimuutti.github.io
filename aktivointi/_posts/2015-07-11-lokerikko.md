---
title: "Lokerikko"
layout: article
image:
  feature:
  teaser: https://dl.dropboxusercontent.com/sh/ea1wtnz7z734o12/AADur57izDKk7hN8OppPuVaHa/aktivointi/lokerikko/DS08655-245px.jpg
  thumb:
---

Lokerikossa koiran täytyy siirrellä esineitä löytääkseen ruokansa.

Sain viime jouluna koirien herkuilla täytetyn joulukalenterin tilaajalahjaksi [Zooplus verkkokaupasta](http://clk.tradedoubler.com/click?p(210840)a(2526211)g(19927404)url(http://www.zooplus.fi/)). Kun kalenterin herkut oli syöty, otin lokerikon talteen, johon tämäkin peli on nyt tehty.

Keräsin 24 erilaista esinettä ja asettelin ne lokerikon koloihin.

Kannattaa valita tarpeeksi suuria esineitä, ettei koira vahingossa tule syöneeksi yhtäkään niistä. Esineissä ei saa olla mitään teräviä yksityiskohtia ja kaikkien esineiden tulee olla myrkyttömiä. Lisäksi esineiden tulee olla sellaisia, että koira pystyy niitä liikuttelemaan, eli eivät saa olla liian tiukkaan kiinni koloissa.

Itse käytin tässä mm. puisia palikoita, mehupullojen korkkeja, pilleripurkkien kansia, pyykkipoikaa, kuoharipullon korkkia, pääsiäismunan lahjakoteloa, avaimenperiä, pientä munalukkoa, punkkiavainta, kankaan palasia sekä muita pieniä esineitä.

Jos kaapistasi ei satu löytymään tällaista tyhjää joulukalenterin lokerikkoa, niin tässä tehtävässä voi yhtä hyvin käyttää vaikka pestyä työkalulaatikon lokerikkoa tai viehelaatikkoa, korulaatikon lokerikkoa tai vaikka muffinssipeltiä.

Leikkasin nameja pieniksi palasiksi ja piilotin niitä tuonne pikkutavaroiden sekaan sekä niiden alle.

Mikiltä kesti noin 15 namin paikallistaminen ensimmäisellä kerralla noin 2-3 minuuttia.

---

[![](https://dl.dropboxusercontent.com/sh/ea1wtnz7z734o12/AAA-EQgogn4wocy8Atw-1uPja/aktivointi/lokerikko/DS08692-800px.jpg)](https://dl.dropboxusercontent.com/sh/ea1wtnz7z734o12/AACLRM7hTaa6yN26v0Vx-iXma/aktivointi/lokerikko/DS08692.jpg)

[![](https://dl.dropboxusercontent.com/sh/ea1wtnz7z734o12/AACdIr6UrVouGo8fOfdggXK8a/aktivointi/lokerikko/DS08485-800px.jpg)](https://dl.dropboxusercontent.com/sh/ea1wtnz7z734o12/AABvxrbHls8R8Y6KisQorX2va/aktivointi/lokerikko/DS08485.jpg)

[![](https://dl.dropboxusercontent.com/sh/ea1wtnz7z734o12/AAArMVweA-EyjZo_2dMj0T3pa/aktivointi/lokerikko/DS08590-800px.jpg)](https://dl.dropboxusercontent.com/sh/ea1wtnz7z734o12/AAC4B8VOfwvnqbeseqntEX2Ra/aktivointi/lokerikko/DS08590.jpg)

[![](https://dl.dropboxusercontent.com/sh/ea1wtnz7z734o12/AACh6w5m5q9Ur9Qp37IJflgla/aktivointi/lokerikko/DS08597-800px.jpg)](https://dl.dropboxusercontent.com/sh/ea1wtnz7z734o12/AADA8Rsl_3k0L2a0A4I8WZ6Ra/aktivointi/lokerikko/DS08597.jpg)

[![](https://dl.dropboxusercontent.com/sh/ea1wtnz7z734o12/AABt1xGk56pBclgJDskYPN2Sa/aktivointi/lokerikko/DS08615-800px.jpg)](https://dl.dropboxusercontent.com/sh/ea1wtnz7z734o12/AAA8YmKQbeSR9AmI2I3IGZhba/aktivointi/lokerikko/DS08615.jpg)

[![](https://dl.dropboxusercontent.com/sh/ea1wtnz7z734o12/AADDCFAktY3a_YN1t3TJiDEba/aktivointi/lokerikko/DS08655-800px.jpg)](https://dl.dropboxusercontent.com/sh/ea1wtnz7z734o12/AABVKJCZkc_xHnDDUS0fVCBxa/aktivointi/lokerikko/DS08655.jpg)
