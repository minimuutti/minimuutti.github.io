---
title: "Lentävä lautanen II"
layout: article
image:
  feature:
  teaser: https://b2.minimuutti.com/aktivointi/lentava-lautanen-ii/DS45091-245px.jpg
  thumb:
---

Into käsitöihin iski taas kun sain joululahjaksi villalankaa ja keksin virkata Mikille tällaisen lentävän lautasen. Lelun halkaisija on noin 25 cm.

Koirille tehtävät lelut ovat siitä kivoja, ettei niiden tarvitse olla tietyn värisiä vaan niihin voi käyttää kaikki vanhat langanpätkät. Lisäksi koira pitää leluista varmasti ihan yhtä paljon vaikkei niistä tulisikaan aivan täydellisiä.

Käytin lelun tekemisessä yhden numeron pienempää virkkuukoukkua, kuin langan vyötteessä ohjeistettiin. Näin lelusta tuli jämäkkä ja kestävä. Lankaa valitessa kannattaa huomioida se että lanka kestää konepesun, niin lelu on sitten mahdollisimman pitkäikäinen eikä sitä tarvitse sitten pestä käsin.

Virkkasin lelun kahdessa osassa. Ensin virkkasin tuon pohjaksi tulevan lautasen, eli käytännössä tein kuin pyöreän pannulapun, mutta muutamalla viimeisellä kerroksella tein kavennuksia, jotta lautasen reunat nousivat hieman ylöspäin.

Toinen osa on virkattu muuten samalla lailla, mutta aloitin ensin tekemällä 50 ketjusilmukkaa, jotka yhdistin renkaaksi. Näin lautasen toiselle puolelle jäi Mikin kuonon kokoinen reikä keskelle. Kun molemmat puoliskot olivat saman kokoisia (halkaisija noin 25 cm) niin ompelin puolikkaat yhteen.

Muutamalla ensimmäisellä kerralla kun annoin lelun Mikille, niin laitoin muutaman nappulan suoraan lelun päälle sekä sen alle, jotta Miki yhdisti lelun haisteluun eikä riepotteluun.

Suunnilleen neljännellä kerralla laitoin kourallisen nappuloita lelun sisälle, jotta niitä putoili sieltä helposti ulos Mikin käännellessä lelua.

Jossain vaiheessa Miki keksi oikotien, kuten olin arvellutkin, ja se työnsi kuononsa lelun sisälle ja söi kaikki nappulat sieltä suoraan. Aion seuraavaksi kaventaa tuota lelun suuaukkoa niin, ettei Mikin kuono enää mahdu tuosta reiästä sisään, jolloin Mikin on taas käänneltävä lelua saadakseen nappulat ulos siitä.

![](https://b2.minimuutti.com/aktivointi/lentava-lautanen-ii/DS45155-800px.jpg)

![](https://b2.minimuutti.com/aktivointi/lentava-lautanen-ii/DS45027-800px.jpg)

![](https://b2.minimuutti.com/aktivointi/lentava-lautanen-ii/DS45035-800px.jpg)

![](https://b2.minimuutti.com/aktivointi/lentava-lautanen-ii/DS45019-800px.jpg)

![](https://b2.minimuutti.com/aktivointi/lentava-lautanen-ii/DS45091-800px.jpg)

![](https://b2.minimuutti.com/aktivointi/lentava-lautanen-ii/DS45097-800px.jpg)

![](https://b2.minimuutti.com/aktivointi/lentava-lautanen-ii/DS45161-800px.jpg)

![](https://b2.minimuutti.com/aktivointi/lentava-lautanen-ii/DS45153-800px.jpg)

![](https://b2.minimuutti.com/aktivointi/lentava-lautanen-ii/DS45354-800px.jpg)

![](https://b2.minimuutti.com/aktivointi/lentava-lautanen-ii/Kollaasi__iso_10-800px.jpg)
