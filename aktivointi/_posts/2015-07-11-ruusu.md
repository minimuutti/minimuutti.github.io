---
title: "Ruusu"
layout: article
image:
  feature:
  teaser: https://dl.dropboxusercontent.com/sh/ea1wtnz7z734o12/AAANrdmNmgq36Cp0sMGeoe3Xa/aktivointi/ruusu/DS302891-245px.jpg
  thumb:
---

Nappuloiden etsiminen virkatusta ruususta tuo kivaa vaihtelua koiran nenätyöskentelyyn.

Tekemäni ruusu on läpimitaltaan noin 22 cm. Parhaan ohjeen virkatun ruusun tekemiseen saat varmasti googlettamalla virkattua ruusua. Kuvien alapuolelta löydät kuitenkin lyhyen ohjeen ruusun tekemiseen.

Ensimmäisellä kerralla nappulat kannattaa laittaa näkyville, kuten kuvassa 2. Näin koira yhdistää ruusun rauhalliseen haisteluun eikä ala repimään sitä kappaleiksi. Myöhemmin nappulat voi piilottaa terälehtien väleihin.

[![](https://dl.dropboxusercontent.com/sh/ea1wtnz7z734o12/AAA1y_GbdqyqO7pJC4sQzviZa/aktivointi/ruusu/DS30160-800px.jpg)](https://dl.dropboxusercontent.com/sh/ea1wtnz7z734o12/AADh8QNf9yX92HeKcY8FtfAva/aktivointi/ruusu/DS30160.jpg)

[![](https://dl.dropboxusercontent.com/sh/ea1wtnz7z734o12/AAA30WMKPY54xAUmggjRIQPca/aktivointi/ruusu/DS30162-800px.jpg)](https://dl.dropboxusercontent.com/sh/ea1wtnz7z734o12/AADX-txKX3EohoaC8K0YJfima/aktivointi/ruusu/DS30162.jpg)

[![](https://dl.dropboxusercontent.com/sh/ea1wtnz7z734o12/AADhd-Pid6cKn_vfUwjIjnXva/aktivointi/ruusu/DS30203-800px.jpg)](https://dl.dropboxusercontent.com/sh/ea1wtnz7z734o12/AACsa56QKydWEU5B80vB3RR7a/aktivointi/ruusu/DS30203.jpg)

[![](https://dl.dropboxusercontent.com/sh/ea1wtnz7z734o12/AACaVk5FjhEiIc_BIYkRx-gFa/aktivointi/ruusu/DS30208-800px.jpg)](https://dl.dropboxusercontent.com/sh/ea1wtnz7z734o12/AACvWHdov0k2sOKo_3LeFzt1a/aktivointi/ruusu/DS30208.jpg)

[![](https://dl.dropboxusercontent.com/sh/ea1wtnz7z734o12/AACcJz5t_Nz_ORMVRIGjOahea/aktivointi/ruusu/DS30285-800px.jpg)](https://dl.dropboxusercontent.com/sh/ea1wtnz7z734o12/AAC3kGEKygwVp97aNGQSFxa_a/aktivointi/ruusu/DS30285.jpg)

[![](https://dl.dropboxusercontent.com/sh/ea1wtnz7z734o12/AAD9g9Yl8LeFfuSSltB2-P_oa/aktivointi/ruusu/DS30289-800px.jpg)](https://dl.dropboxusercontent.com/sh/ea1wtnz7z734o12/AADWWt9hlSmVOVCtdLlVwll5a/aktivointi/ruusu/DS30289.jpg)

[![](https://dl.dropboxusercontent.com/sh/ea1wtnz7z734o12/AAAgCOP_KlocLfndGvRDeyFma/aktivointi/ruusu/DS30296-800px.jpg)](https://dl.dropboxusercontent.com/sh/ea1wtnz7z734o12/AADBSIpgdp80rg5uW2GfNeiBa/aktivointi/ruusu/DS30296.jpg)

[![](https://dl.dropboxusercontent.com/sh/ea1wtnz7z734o12/AADhHuNzrigPcqjKlyI2lsWPa/aktivointi/ruusu/ruusu_kollaasi-800px.jpg)](https://dl.dropboxusercontent.com/sh/ea1wtnz7z734o12/AADM8DVSg4S7FTjuUrUAdscCa/aktivointi/ruusu/ruusu_kollaasi.jpg)

Tekemäni ruusun ohje lyhyesti:

1. Kerros 1: Virkkasin noin 65 cm pitkän pätkän ketjusilmukoita (työ tulee venymään noin metrin mittaiseksi).
2. Kerros 2: Virkkasin jokaiseen ketjusilmukkaan kiinteän silmukan, paitsi noin 5-10 silmukan välein tein 8 kpl ketjusilmukoita ja kiinnitin ne aina kolmanteen silmukkaan kiinteällä silmukalla. Näistä luupeista tulee ruusun terälehdet. Tein terälehdet tarkoituksella hieman eri etäisyyksille toisistaan, jotta ruususta tuli paremman näköinen. Katso kuvakollaasin kuva 1. 
3. Kerrokset 3-5: Virkkasin jokaiseen terälehden silmukkaan puolipylvään lisäten aina muutaman silmukan joka kerroksella että sain terälehdet pysymään suht suorana ja terälehtien väleihin tein kiinteitä silmukoita.
4. Kerrokset 6 ja 7: Nämä kerrokset on tehty muuten samoin kuin kerrokset 3-5, mutta näissä en enää lisännyt silmukoita, jotta ruusun terälehdet kääntyivät hieman sisäänpäin.
5. Kerros 8: Tällä kerroksella tein samoin kuin seitsemännellä kerroksella, mutta tein työstä vain 5 ensimmäistä terälehteä, jotta ruusun uloimmat terälehdet tulivat vähän muita suuremmiksi.
6. Päättelin langat ja nyt terälehtiketju oli valmis. (Kollaasin kuvat 2 ja 3.)
7. Viimeiseksi solmin työn toiseen päähän langan, jolla yhdistin työn ruusuksi. Huom. kiinnitä lanka siihen päähän missä on vain 7 kerrosta, jotta suuremmat terälehdet jäävät ulommaiseksi. Kieputin työtä spiraalimaisesti aina vähän kerrallaan ja ompelin sen pohjasta yhtenäiseksi ja viimeisimmän terälenden kiinnitin vielä sen reunasta työn pohjaan kiinni. Kuvakollaasin kuvaan 4 yritin merkata pinkillä värillä miten ruusu on ommeltu yhteen pohjasta.
