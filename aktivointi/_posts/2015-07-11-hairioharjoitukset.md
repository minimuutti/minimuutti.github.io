---
title: "Häiriöharjoitukset"
layout: article
image:
  feature:
  teaser: https://b2.minimuutti.com/file/minimuutti-com/aktivointi/hairioharjoitukset/DSC41355-245px.jpg
  thumb:
---

Miki on erittäin häiriöherkkä, joten teemme aina silloin tällöin keskittymistä parantavaa harjoittelua häiriöllä.

Mikin kanssa olemme tehneet häiriöharjoituksia vain kotona ja rappukäytävässä, koska Mikille pelkkä ajatuskin ulko-ovesta on jo suuri houkutus.

Hyvä häiriöharjoitus on esimerkiksi ihan tavallinen kontaktiharjoitus, jossa koira istuu paikallaan ja ottaa kontaktia toisen henkilön tehdessä häiriöitä. Koiran tulee siis katsoa henkilöä silmiin kenen kanssa se istuu saadakseen palkkion (vaikka ympärillä tapahtuu samaan aikaan paljon kaikenlaista).

Hyviä häiriöitä ovat esimerkiksi ruokakupilla ja nappuloilla kiusoittelu, koiran leluilla leikkiminen, jumppaaminen koiran vieressä tai koiran ohi juokseminen, tuolille kiipeäminen, koiran vieressä syöminen, ulko-oven avaaminen, ulkovaatteiden ja kenkien pukeminen, hihnan ja pannan heiluttaminen jne.

Myös erilaiset äänet ovat hyviä häiriöitä. Tällaisia ovat mm. ruokanappulalaatikon avaaminen, jääkaapin tai pakastimen avaaminen, seinään koputtaminen, ovikellon soittaminen, avainten kilistely, laulaminen, käsien taputtaminen ja kaikki muu sellainen mikä yleensä herättää koirasi mielenkiinnon.

---

[![](https://b2.minimuutti.com/file/minimuutti-com/aktivointi/hairioharjoitukset/DSC41354-800px.jpg)](https://dl.dropboxusercontent.com/sh/ea1wtnz7z734o12/AACZiIaBZ6bxkXSf-2U0Ij1Fa/aktivointi/hairioharjoitukset/DSC41354.jpg)

[![](https://b2.minimuutti.com/file/minimuutti-com/aktivointi/hairioharjoitukset/DSC41355-800px.jpg)](https://dl.dropboxusercontent.com/sh/ea1wtnz7z734o12/AAA6pk4JhYZkCQGw5sbgkDUua/aktivointi/hairioharjoitukset/DSC41355.jpg)
