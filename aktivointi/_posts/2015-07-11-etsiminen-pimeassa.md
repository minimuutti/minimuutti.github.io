---
title: "Etsiminen pimeässä"
layout: article
image:
  feature:
  teaser: https://lh3.googleusercontent.com/KvOFtIE7GyuvEG0dsEtL91vjxhxZmC4Nh134fcCJubLKwpoy7gpEuhxa8Rj-0H5AtuARySWshq480bTEprO5fc0jGOUsoBIxMZpUEL9KOniMiakGZEkxYFtKnEHe4RuL0hSs_TiuthGqrfFUu-amClq_t5jcUivSRwEtM7ZlymOM7DWYOwQr5QntJCKymRnwDVNwp7RrzeoCHBlQKIMRU4eLgiL0O6a8yTosE3CLEyo6aRYcdavGKhlgJNSdQpBC_971fbjzmpbeIPyd74hhWYaNX78Dnn1PbFaO4zKCEfbL3ysq6dCvvbIxgMv3UlP1yB84TAnne6vl1So4qCJMpCoj-oqrDQRtQRh84nFAGnSAbnIQmGnur1opfzZ04NqejNU0ZhFkpdvEbY2Feu9yRGDGlXXlGp5AWFKVRxt2nFu53SW2znwGHU8hytvOQlzm21K7xiFw7jCW4GEkDmC7njCUt42Mrah_Q6onMftTOPDhTSeQyedu-n4EVj2YRkEU21XX-YYEM2t4O54lp99Py-VPbSajSNUSdPfrV1uNyUc=w245
  thumb:
---

Nenän käyttäminen on yksi tehokkaimmista keinoista väsyttää koiraa. Syksyllä ja talvella kun illat ovat pilkkopimeitä, voi nappulat heittää suoraan pimeän huoneen lattialle etsittäväksi. Kun heitän pimeän huoneen lattialle reilun desin nappuloita, niin Mikiltä kestää noin 3 minuuttia löytää ne kaikki.

Leikimme Mikin kanssa myös sellaista etsintäleikkiä pimeässä asunnossa, että heitän muutaman erittäin pienen namin palasen eri suuntiin ja annan Mikin etsiä ne ennen kuin heitän uudet.

Viimeksi kun leikimme tätä leikkiä, niin minulla oli noin 20 kpl pieniä ja pehmeitä nameja, joista vielä jokaisen pilkoin noin kahdeksaan osaan. Näin ollen minulla oli noin 160 erittäin pientä namin palasta. Heittelin aina muutaman palasen kerrallaan ja vaihdoimme myös huonetta leikin aikana kolmeen kertaan. Tämä etsintäleikki kesti yhteensä 25 minuuttia :)

Samaa leikkiä voi leikkiä myös ulkona. Siinä on sitten se vaara, että koira saattaa tulla syöneeksi ulkoa myös jotain muuta, kuin mitä sille on heitetty etsittäväksi. Sen vuoksi Mikille heitetään pimeällä ulkona nameja etsittäväksi vain harvoin. Mutta jos sinulla on oma piha, niin tätäkin kannattaa ehdottomasti kokeilla.

[![](https://lh3.googleusercontent.com/rWyz5MoKuxVF2hU1ZSQECKyW1ZY1myzKfgE-_0E404O5Qj4f2stdxYisx-7MDTrQ9fNCU24CNcVsxgpNGrwHJXK8Bzfh8jPlBncjlgfT36wYpY08mK_DtmQHzW7-K7HP1Ela5OcQkhs6s2JH_IkZgnUGJBz-NueWJZjUDTdVuh7C43GVbgIbtJn4wD0cPJCycxs954UUdmTEHQuMCIYV7Qu6Nrnx7l0l2Mj01dUuOjdtMOC-zV8oZKQO1KeIqsA4ztrvGMnm0ckVSXo3DPLsQNb6LowPbbiqFhxxRV5xVNVyDEQy0L-Y0rSeacfvDAqXhngLqT03shxoQxmDd5NJDnnL7NFV_jMCvdIrtt0tRgSvyHxPwsHPO43KeFnhdwMRyf9rJ4D35q4AI2dkkl_7zqVcvUAARuIQDD23pYHi1HCAlq_UQ4ihcju0FqzbmkklWNnHDHZB01foFTxcUdHRNg3B3AzM13w7X8_Oe4Pjtw8eAPMS3KGB4YJsqvvrQ0T4Mcc9f2_iEoTNGBmnLVIUIlv1G0PqQOSsNIBsCklUb4M=w800)](https://lh3.googleusercontent.com/rWyz5MoKuxVF2hU1ZSQECKyW1ZY1myzKfgE-_0E404O5Qj4f2stdxYisx-7MDTrQ9fNCU24CNcVsxgpNGrwHJXK8Bzfh8jPlBncjlgfT36wYpY08mK_DtmQHzW7-K7HP1Ela5OcQkhs6s2JH_IkZgnUGJBz-NueWJZjUDTdVuh7C43GVbgIbtJn4wD0cPJCycxs954UUdmTEHQuMCIYV7Qu6Nrnx7l0l2Mj01dUuOjdtMOC-zV8oZKQO1KeIqsA4ztrvGMnm0ckVSXo3DPLsQNb6LowPbbiqFhxxRV5xVNVyDEQy0L-Y0rSeacfvDAqXhngLqT03shxoQxmDd5NJDnnL7NFV_jMCvdIrtt0tRgSvyHxPwsHPO43KeFnhdwMRyf9rJ4D35q4AI2dkkl_7zqVcvUAARuIQDD23pYHi1HCAlq_UQ4ihcju0FqzbmkklWNnHDHZB01foFTxcUdHRNg3B3AzM13w7X8_Oe4Pjtw8eAPMS3KGB4YJsqvvrQ0T4Mcc9f2_iEoTNGBmnLVIUIlv1G0PqQOSsNIBsCklUb4M=s0)
