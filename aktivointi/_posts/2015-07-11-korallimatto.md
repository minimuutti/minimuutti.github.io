---
title: "Korallimatto"
layout: article
image:
  feature:
  teaser: https://b2.minimuutti.com/aktivointi/korallimatto/DS60577-245px.jpg
  thumb:
---

Tämä korallimatto on samankaltainen kuin [fleecematto](/aktivointi/fleecematto/), mutta fleecen sijasta on käytetty virkattuja koralleja.

Ohje korallien virkkaamiseen löytyy [täältä](/aktivointi/korallit/). Käytän näitä samoja koralleja muissakin tehtävissä, joten korallit on kiinnitetty pieneen pyyhkeeseen vain harsimalla.

Miki rakastaa etsiä ruokaansa ja se pitää varsinkin näistä tekemistäni matoista. Vaikka tällaisen korallimäärän virkkaaminen vaatii hieman vaivaa niin suosittelen sitä kuitenkin lämpimästi. Haistelu ja etsiminen on tärkeää koiran hyvinvoinnille ja ruuan etsiminen näistä matoista on todella rikastuttanut Mikin elämää.

Tähän mattoon meni 85 korallia, mutta määrä riippuu käyttämäsi pyyhkeen koosta. Minun käyttämä pyyhe oli 30x50cm. Pienille koirille riittää varmasti noin puolikas tuosta koosta, jonka tein Mikille.

Ensimmäisellä kerralla ripottelin nappulat tuohon päälle, jotta Miki yhdisti tehtävän haisteluun ja etsimiseen. Vasta myöhemmin piilottelin nappulat tuonne korallien koloihin.

![](https://b2.minimuutti.com/aktivointi/korallimatto/DS60525-800px.jpg)

![](https://b2.minimuutti.com/aktivointi/korallimatto/DS60577-800px.jpg)

![](https://b2.minimuutti.com/aktivointi/korallimatto/DS60641-800px.jpg)

![](https://b2.minimuutti.com/aktivointi/korallimatto/DS60671-800px.jpg)

![](https://b2.minimuutti.com/aktivointi/korallimatto/DS60699-800px.jpg)

![](https://b2.minimuutti.com/aktivointi/korallimatto/DS60331-800px.jpg)
