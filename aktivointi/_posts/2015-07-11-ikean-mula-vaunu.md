---
title: "Ikean Mula vaunu"
layout: article
image:
  feature:
  teaser: https://b2.minimuutti.com/file/minimuutti-com/aktivointi/ikean-mula-vaunu/DSC42292-245px.jpg
  thumb:

---

Pienille lapsille tarkoitetut lelut ovat pääsääntöisesti turvallisia myös koirille, koska ne on testattu myrkyllisten kemikaalien varalta sekä niissä harvoin on pieniä irtoilevia osia.

Tämä Ikean monipuolinen Mula vaunu on ollut meillä kovassa käytössä.

Piilotin tyhjän vaunun pohjalle juustosiivunpalasen ja ladoin palikat takaisin kyytiin ja kehotin Mikiä etsimään. Mikiltä kesti noin 3 minuuttia saada palikat pois juuston päältä. Tätä voi aluksi helpottaa ottamalla yhden palikan vaunusta pois, jolloin koiran on helpompi siirrellä tai poimia noita jäljellä olevia palikoita ulos. Vaunun pyörät tekevät tehtävästä vaikean, koska palikoita on vaikea liikuttaa tai saada nostettua ulos poispäin liikkuvasta vaunusta.

Kokeilin tätä samaa myös nappuloilla. Otin yhden tai kaksi palikkaa pois tuolta vaunusta ja tein rakoja loppujen palikoiden väliin ja ripottelin muutamia nappuloita tuonne väleihin. 

Rakensin vaunun palikoista myös pienen tornin, jonka pohjalle piilotin palan juustosiivusta. Palikoita voi käyttää esteinä myös muissakin tehtävissä.

Kokeilin piilottaa herkkuja myös vaunun alle, jossa Mikin oli tarkoitus työntää vaunu pois tieltä saadakseen herkut. Tämä tehtävä oli Mikille aivan liian helppo; namit hävisivät parissa sekunnissa :D Seuraavaksi kokeilemme tätä samaa niin, että käännän vaunun ylösalaisin jolloin se on vaikeampi siirtää pois tieltä.

Tästä Mula vaunusta saimme myös hauskan kelkan. Ensiksi sidoin tuohon narun päähän yhden pyöreän palikan. Sitten laitoin tyhjän vaunun perälle muutaman namin ja laitoin vaunun pahvilaatikon sisään jättäen vain tuon palikan näkyviin. Mikiltä ei mennyt montaa sekuntia, kun se tajusi vetää tuosta palikasta saadakseen vaunun ulos laatikosta. Pahvilaatikoksi kannattaa valita niin matala laatikko, ettei koira pääse kaivelemaan tuota vaunua sieltä sisältä muuten, kuin vetämällä tuosta palikasta.

Samaa voi kokeilla niin, että namit ovat vaunussa palikoiden väleissä.

---

![](https://b2.minimuutti.com/file/minimuutti-com/aktivointi/ikean-mula-vaunu/DSC42292-800px.jpg)

![](https://b2.minimuutti.com/file/minimuutti-com/aktivointi/ikean-mula-vaunu/DSC42352-800px.jpg)

![](https://b2.minimuutti.com/file/minimuutti-com/aktivointi/ikean-mula-vaunu/DSC44287-800px.jpg)

![](https://b2.minimuutti.com/file/minimuutti-com/aktivointi/ikean-mula-vaunu/DSC42852-800px.jpg)

![](https://b2.minimuutti.com/file/minimuutti-com/aktivointi/karryn-vetaminen/DSC42855-800px.jpg)

![](https://b2.minimuutti.com/file/minimuutti-com/aktivointi/karryn-vetaminen/DSC42862-800px.jpg)

![](https://b2.minimuutti.com/file/minimuutti-com/aktivointi/karryn-vetaminen/DSC42890-800px.jpg)

![](https://b2.minimuutti.com/file/minimuutti-com/aktivointi/karryn-vetaminen/DSC42919-800px.jpg)

![](https://b2.minimuutti.com/file/minimuutti-com/aktivointi/karryn-vetaminen/DSC42929-800px.jpg)

![](https://b2.minimuutti.com/file/minimuutti-com/aktivointi/karryn-vetaminen/DSC54173-800px.jpg)

![](https://b2.minimuutti.com/file/minimuutti-com/aktivointi/ikean-mula-vaunu/DSC42357-800px.jpg)

![](https://b2.minimuutti.com/file/minimuutti-com/aktivointi/ritila/DSC42191-800px.jpg)
