---
title: "Tuubin pyörittäjän vaihtoehdot"
layout: article
image:
  feature:
  teaser: https://b2.minimuutti.com/file/minimuutti-com/aktivointi/tuubin-pyoritys/DS28661-245px.jpg
  thumb:
---

Nämä pelit ovat saman kaltaisia kuin [Tuubin pyöritys](/aktivointi/tuubin-pyoritys/) peli, mutta tässä on kuvattuna erilaisia vaihtoehtoja.

Kiinnitin nämä pelit samaan telineeseen jossa on Tuubin pyöritys peli, joten voit katsoa telineeseen ohjeita [täältä](/aktivointi/tuubin-pyoritys/).

Otin noin 20 cm pitkän pätkän onttoa putkea, työnsin köyden sen lävitse ja kiinnitin sen telineeseen.

![](https://b2.minimuutti.com/file/minimuutti-com/aktivointi/tuubin-pyoritys/DS28516-800px.jpg)

### Paperimukit

Aloitimme ensin helpolla tehtävällä, eli kolmella paperimukilla jotka ripustin putkeen.

Laitoin yhden nappulan jokaiseen kuppiin mutta tässä voit toki käyttää mitä vaan koirasi lempiherkkuja.

Miki tuntui tajuavan tämän tehtävän aika nopeasti.

![](https://b2.minimuutti.com/file/minimuutti-com/aktivointi/tuubin-pyoritys/DS28542-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28594-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28598-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28661-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28698-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28695-800px.jpg)

### Talouspaperirulla, helpompi versio

Tein saksen kärjellä kaksi reikää talouspaperirullan keskelle kiinnitystä varten.

Suljin rullan toisen pään teipillä, mutta ensin laitoin kaksi teippiä vastakkain, jotta nappulat eivät olisi tarttuneet teipin liimaan rullan sisällä.

Työnsin putken talouspaperirullan reijistä läpi ja kiinnitin sen telineeseen.

Käytin tässä tehtävässä nappuloita, mutta muutkin kuivat herkut käyvät yhtä hyvin.

![](https://b2.minimuutti.com/file/minimuutti-com/aktivointi/tuubin-pyoritys/DS28850-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28863-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28867-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28870-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28873-800px.jpg)

### Talouspaperirulla, vaikeampi versio

Tässä vaikeammassa versiossa tein talouspaperirullaan reiät lähelle rullan toista päätä. Löysin sopivan muovisen korkin tulpaksi toiseen päähän, mutta nopeasti huomasin että teipattu versio oli parempi koska korkki putosi jossain vaiheessa ja nappulat putosivat ulos rullasta.

Tämä peli oli selvästi Mikille vaikeampi. En ole varma tajusiko Miki tätä peliä missään vaiheessa vai sähläsikö se vaan jotain kunnes sitä vahingossa lykästi ja nappulat lensivät ulos :D

![](https://b2.minimuutti.com/file/minimuutti-com/aktivointi/tuubin-pyoritys/DS28748-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28753-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28758-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28775-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28812-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28761-800px.jpg)

![](https://b2.minimuutti.com/file/minimuutti-com/aktivointi/tuubin-pyoritys/DS28763-800px.jpg)

Miki tykkäsi näistä tehtävistä todella paljon. Sen huomasi viimeistään siinä vaiheessa kun kaikki nappulat oli syöty, eikä Miki enää saanut jatkaa pelaamista. Pettymyksen pystyi lukemaan sen kasvoilta kun se haikeana katseli kun pakkasin telinettä kaappiin.
