---
title: " Kartonkipakkaukset"
layout: article
image:
  feature:
  teaser: https://lh3.googleusercontent.com/Bt0NrKqwQZ-Bb1U1VAUPGNMxRPTLymRaRWtSk0odPSw=w245
  thumb:
---

Maitotölkit, kananmunakotelot, muropaketit, talouspaperirullien hylsyt tai muut elintarvikkeille tarkoitetut kartonkipakkaukset ovat hyviä koiran tuhottavaksi. Maitotölkit kannattaa pestä ennen kuin antaa ne koiralle. Laitan näihin kartonkipakkauksiin useimmiten nappuloita.

Nämä ovat Mikille niin helppoja, että teippaan aina kaikki tällaiset rasiat. Teipatun rasian tyhjentämiseen kuluu noin 2 minuuttia pakkauksesta riippuen.

Pyöräilykypärän laatikko oli yllättävän vaikea Mikille, koska siellä sisällä oli sellainen välipohja, johon namit menivät sopivasti jumiin.

Jos esim. maitotölkki on koirallesi liian vaikea, voit valmiiksi tehdä pienen reiän tölkin kylkeen tai antaa tölkin ilman kierrekorkkia.

Näitäkin tehtäviä voi vaikeuttaa ripustamalla namipaketin roikkumaan kaiteesta, puunoksasta tai vaikka tikapuista ja koiran on ensin saatava paketti alas. Tämä narulla ripustaminen on meillä vielä testaamatta.

---

![](https://lh3.googleusercontent.com/U-ZijnUPEYXn1RWAJ5pYCjWMHFTntAx31S27X_PZe4o=w800)

![](https://lh3.googleusercontent.com/1DKg9sQq2y6JU4QeQr0N6MZ_GSYIcYzhwEJSrz0KpLw=w800)

![](https://lh3.googleusercontent.com/EarnIhphFDX0u3QrojcknkMGBHOMs3RUQNT8KLfySZ8=w800)

![](https://lh3.googleusercontent.com/mTwsd3rhTmbEo0L4up4VRfbWKUmAfUeKnCN-xdGQ9ck=w800)

![](https://lh3.googleusercontent.com/XizFBG4OmAxQIacl7EyMuJPumIU80hN47PGh23haEqg=w800)
