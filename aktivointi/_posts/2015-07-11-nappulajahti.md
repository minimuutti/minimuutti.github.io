---
title: "Nappulajahti"
layout: article
image:
  feature:
  teaser: https://b2.minimuutti.com/file/minimuutti-com/aktivointi/nappulajahti/DS38593-245px.jpg
  thumb:
---

Tämä tehtävä sopii hyvin koirille, joilla on voimakas metsästys- ja saalisvietti.

Mikillä on aina ollut kova tarve saada metsästää oma ruokansa. En ole koskaan nähnyt Mikiä enemmän keskittyneenä, kuin silloin, kun se yrittää kiivetä oravan perässä puuhun - kyllä :) tai kun se vaanii ja yrittää saalistaa kaneja, lintuja tai pieniä jyrsijöitä.

Siitä sain idean tähän tehtävään, kun tässä koira pääsee metsästämään karkuun pyrkivää saalista. Tämä onkin yksi Mikin suosikkitehtävistä. Kaiken lisäksi tämä on yksi helpoimmista aktivointikeinoista, koska tämä ei vaadi minkäänlaisia esivalmisteluja eikä välineitä.

Koiralle vieritetään pyöreitä nappuloita, jotka pyörivät lattialla aika nopeasti karkuun. Asettaudun yleensä istumaan sellaiseen kohtaan asuntoa, josta saan heiteltyä nappuloita kolmeen tai neljään eri suuntaan vaihtamatta paikkaa. Heitän nappulan satunnaisesti valitsemaani suuntaan, välillä ensin hämäten väärällä suunnalla, jotta tehtävä muuttuu entistä mielenkiintoisemmaksi.

Heitän yleensä vain yhden nappulan kerrallaan, jotta Mikillä riittää tekemistä mahdollisimman pitkäksi aikaa. Yhden ruoka-annoksen metsästämiseen menee aikaa noin 10 minuuttia.

Mikillä on paksu pohjavilla ja sille tulee helposti kuuma, joten tällaisen metsästyssession jälkeen on hyvä päästä parvekkeelle vilvoittelemaan.

![](https://b2.minimuutti.com/file/minimuutti-com/aktivointi/nappulajahti/DS38471-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38472-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38473-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38474-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38475-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38568-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38569-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38570-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38571-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38572-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38573-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38593-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38594-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38595-800px.jpg)

![](https://b2.minimuutti.com/file/minimuutti-com/aktivointi/nappulajahti/DS38597-800px.jpg)
