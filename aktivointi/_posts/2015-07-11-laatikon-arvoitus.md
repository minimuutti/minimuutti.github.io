---
title: "Laatikon arvoitus"
layout: article
image:
  feature:
  teaser: https://b2.minimuutti.com/file/minimuutti-com/aktivointi/laatikon-arvoitus/DS08867-245px.jpg
  thumb:
---

Tämä tehtävä on kaksiosainen. Koiran tulee ensin saada laatikon läppä avattua ja sen jälkeen laatikko pitää vielä työntää auki.

Tätä tehtävää varten tarvitset tietynlaisen pahvilaatikon (katso kuvat). Meille laatikko tuli tietokoneen osien mukana, mutta huomasin että laatikko oli alunperin tarkoitettu kiuaskiville. Meillä on kuitenkin ollut vastaavia laatikoita aiemminkin, joten uskoisin että vastaavan laatikon voi löytää suhteellisen helposti.

Ennen kuin annoin Mikin alkaa etsiä nameja tästä laatikosta, niin vahvistin laatikon reunoja sekä kiinnitysläppiä läpinäkyvällä teipillä. Lisäksi laitoin kiinnitysläppiin vähän ylimääräistäkin teippiä jotta niistä tuli vähän paksummat, jolloin laatikosta tuli hiukan vaikeammin avattava.

Kun laatikko oli vahvistettu teipillä, niin asetin laatikon avattuna lattialle, siten kuin alimmassa kuvassa näkyy. Laitoin laatikon sisälle painon, jotta laatikko pysyi paikallaan eikä Miki saanut riepoteltua laatikkoa pitkin huonetta. Mikäli käytät painoa, niin painon tulee olla sellainen, ettei se vahingossakaan voi kipata tai rullata koiran tassun päälle.

Jos sinulla ei ole sopivaa painoa, niin laatikosta voi myös pidellä kiinni koiran suorittaessa tehtävää (kuva 2).

Laitoin pienet namit painojen kummallekin puolelle. Sitten suljin laatikon niin, että tuo viimeinen läppä jäi auki. Tähän koloon sujautin vielä yhden namin ennen läpän sulkemista. Ensimmäisellä kerralla jätin läpän myös hieman raolleen, kuten ensimmäisestä kuvasta näkyy.

Mikillä kesti ensimmäisellä kerralla noin 15 sekuntia saada ensimmäinen läppä avattua. Kuitenkin tehtävä oli Mikille hieman haastava ja vasta kuudennella kerralla Miki oikeasti ymmärsi mitä sen pitää tehdä saadakseen laatikon auki. Siihen asti Miki vain rämpsi laatikkoa tassulla tai kuonolla kunnes se sattumalta aukesi :D

---

![](https://b2.minimuutti.com/file/minimuutti-com/aktivointi/laatikon-arvoitus/DS08301-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08398-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08865-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08866-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08867-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08868-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08871-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08873-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS08874-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS09008-800px.jpg)

![](https://b2.minimuutti.com/file/minimuutti-com/aktivointi/laatikon-arvoitus/DS09009-800px.jpg)
