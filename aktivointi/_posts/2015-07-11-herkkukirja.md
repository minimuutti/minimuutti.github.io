---
title: "Herkkukirja"
layout: article
image:
  feature:
  teaser: https://lh3.googleusercontent.com/XsbDStgSBLzLW1S-PFNbFMvwtVcKxKyEvxyMLUDZnmU=w245
  thumb:
---

Tähän tarvitset paksua pahvia, 2-4 nippusidettä sekä jotain ohuita, tahmeita herkkuja.

Leikkasin pahvista 4 kpl noin 20 x 20 cm kokoisia paloja. Tämän voi tehdä myös kahdella palasella pahvia tai sitten vaikka kymmenellä palasella.

Tein saksenkärjellä kaksi reikää ensimmäisen pahvin reunoihin. Tätä käytin sitten muottina noihin kolmeen muuhun pahviin, jotta sain niihin reiät suunnilleen samoille kohdille. Reikiä ei kannata tehdä ihan pahvin reunaan, ettei pahvi repeä nippusiteitä kiristettäessä.

Tämän jälkeen yhdistin pahvin palaset toisesta reunasta nippusiteellä kiinni ja kiristin vielä tuon nippusiteen pihdeillä. Sitten leikkasin nippusiteestä sen hännän pois.

Mietin, että tähän tarvitsen jotain ohuita herkkuja, jotka mahtuvat tuonne kirjan väleihin. Lisäksi ajattelin, että herkut saisivat olla sellaisia tahmeita, etteivät ne heti luisuisi ulos tuolta väleistä. Puolikosteat ankkafileet olivat täydellinen valinta tähän; ne ovat ohuita ja sopivan tahmeita, eivätkä putoa ulos.

Otin kaksi ankkafilettä ja leikkasin ne puoliksi, eli niistä tuli neljä palaa. Laitoin keskimmäiseen väliin kaksi palasta ja kumpaankin reunimmaiseen väliin yhden palan ankkaa. Sitten otin toisen nippusiteen ja pujotin sen noista toisista rei'istä ja kiristin sen pihdeillä.

Mikillä meni vähän yli neljä minuuttia saada kaikki ankkafileet ulos tästä kirjasta.

Tämä on siitä kätevä, että voit tehdä kirjan esim. viikonloppuna puolivalmiiksi, niin että jätät vain herkut ja sen toisen nippusiteen laittamatta. Sitten sadepäiväksi tai kiireiseksi arkipäiväksi on kaapissa valmiiksi tälläinen täyttämistä odottava herkkukirja :)

---

[![](https://lh3.googleusercontent.com/Wmir94u_snVxlkIy3pGNlzCgWSUkOis1yUxCYt378S8=w800)](https://lh3.googleusercontent.com/Wmir94u_snVxlkIy3pGNlzCgWSUkOis1yUxCYt378S8=s0)

[![](https://lh3.googleusercontent.com/0_1y2x3d7RMJ_ql8Ju-xwOls8TJW68LM8A9hgSOyTZo=w800)](https://lh3.googleusercontent.com/0_1y2x3d7RMJ_ql8Ju-xwOls8TJW68LM8A9hgSOyTZo=s0)

[![](https://lh3.googleusercontent.com/bM5w8TscdDQVDzhdGlAiUZqoEEY6zX6NYpakv8DVAu0=w800)](https://lh3.googleusercontent.com/bM5w8TscdDQVDzhdGlAiUZqoEEY6zX6NYpakv8DVAu0=s0)

[![](https://lh3.googleusercontent.com/xJDI2pSWgpne1q4pAXVEuBk2MoPq2DBw2OtYxp7zr40=w800)](https://lh3.googleusercontent.com/xJDI2pSWgpne1q4pAXVEuBk2MoPq2DBw2OtYxp7zr40=s0)

[![](https://lh3.googleusercontent.com/W7fmB87KqwAiHQ-japZRDZoaL8xB_bDfyys9g7knttw=w800)](https://lh3.googleusercontent.com/W7fmB87KqwAiHQ-japZRDZoaL8xB_bDfyys9g7knttw=s0)
