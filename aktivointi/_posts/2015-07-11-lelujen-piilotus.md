---
title: "Lelujen piilotus"
layout: article
image:
  feature:
  teaser: https://cdn.minimuutti.com/aktivointi/lelujen-piilotus/DS30705-245px.jpg
  thumb:
---

Piilotan usein Mikin nappulat ympäri asuntoa Mikille etsittäväksi. Tähänkin tehtävään saa vaihtelua piilottamalla ruokaa sisältäviä leluja.

Leluja voi piilottaa esim. verhojen taakse, maton reunan alle, tyynyjen alle, oven taakse, sohvan taakse jne. Ensimmäisellä kerralla kannattaa kuitenkin piilottaa leluja vain helppoihin paikkoihin, kuten vaikka vaan pöydän jalan taakse niin että koiran odottaa näköetäisyydellä tai jos istut lattialla koirasi vieressä voit yhtä hyvin piilottaa lelun selkäsi taakse.

Jos leikki on aluksi liian vaikea, niin koira saattaa luovuttaa heti alkuunsa tai se saattaa vähintäänkin hämmentyä jos se ei ymmärrä mitä sen pitää tehdä.

Piiloja voi sitten myöhemmin vaikeuttaa pikkuhiljaa ja koira voi odottaa toisessa huoneessa niin ettei se näe minne lelu piilotetaan.

Tätä leikkiä voi leikkiä ainakin kahdella eri tavalla. Olen joko jakanut Mikin ruoka-annoksen useampaan leluun ja piilottanut ne kaikki kerralla Mikin odottaessa toisessa huoneessa. Vaihtoehtoisesti olen piilottanut vain yhden lelun kerrallaan ja tällöin Miki joutuu aina uudestaan odottamaan jokaisen piilotuksen ajan. Näin se tulee samalla harjoitelleeksi odottamista ja palkkaan sen aina nätisti odottamisesta ennen kuin lähetän sen etsimään.

---

![](https://cdn.minimuutti.com/aktivointi/lelujen-piilotus/DS30724-800px.jpg)

![](https://cdn.minimuutti.com/aktivointi/lelujen-piilotus/DS30730-800px.jpg)

![](https://cdn.minimuutti.com/aktivointi/lelujen-piilotus/DS30733-800px.jpg)

![](https://cdn.minimuutti.com/aktivointi/lelujen-piilotus/DS30750-800px.jpg)

![](https://cdn.minimuutti.com/aktivointi/lelujen-piilotus/DS30754-800px.jpg)

![](https://cdn.minimuutti.com/aktivointi/lelujen-piilotus/DS30694-800px.jpg)

![](https://cdn.minimuutti.com/aktivointi/lelujen-piilotus/DS30701-800px.jpg)

![](https://cdn.minimuutti.com/aktivointi/lelujen-piilotus/DS30702-800px.jpg)

![](https://cdn.minimuutti.com/aktivointi/lelujen-piilotus/DS30705-800px.jpg)
