---
title: "Fleecematto"
layout: article
image:
  feature:
  teaser: https://b2.minimuutti.com/file/minimuutti-com/aktivointi/fleecematto/DS16409-245px.jpg
  thumb:
---

Fleecematon tekemiseen voi vierähtää muutama tunti aikaa. Suosittelen silti kokeilemaan tätä, koska matto kestää käytössä pitkään ja antaa koiralle mukavaa tekemistä hajutyöskentelyn parissa.

Aloitin leikkaamalla pyyhkeeseen reikiä noin 1 cm välein. Valitsin tehtävään raidallisen pyyhkeen, jotta reijät oli helpompi saada riviin.

Pyyhkeen sijaan tehtävässä voi käyttää kumista kuramaton palaa, jossa reijät ovat jo valmiina. Kumista tehdyssä pohjassa on se etu, että valmiista matosta tulee vakaampi ja matto pysyy paremmin paikallaan kovallakin lattialla. Kuramaton puuttuessa käytin pientä pyyhettä, joka toimi tehtävässä aivan yhtä hyvin. Mikille muutenkin annetaan tehtävät useimmiten maton päällä, joten pyyhekin pysyi hyvin paikoillaan.

Reikien kohdalla tai määrällä ei ole paljoakaan merkitystä. Mitä tiheämmin reikiä tekee sitä tiheämpi lopputuloksesta tulee ja sitä enemmän fleeceä saat tähän kulumaan. Toisaalta jos reijät ovat liian tiheään, saattaa pyyhe hajota fleeceä solmiessa.

Leikkasin fleecestä noin 2 cm levyisiä ja noin 25 cm pitkiä suikaleita. Suikaleiden pituutta voit vaihdella, ne voivat olla lyhyempiäkin eikä niiden kaikkien tarvitse olla saman mittaisia.

Itsellä suikaleita tuli noin 1,5 kertainen määrä pyyhkeen reikien määrään nähden, joten laitoin joka toiseen reikään kaksi suikaletta päällekkäin.

Työnsin ensin suikaleidet päät läpi pyyhkeen reijästä ja sitten työnsin ne takaisin seuraavasta reijästä ja solmin ne kiinni yhdellä tiukalla solmulla. Valmiissa matossa suikaleiden pituus oli reilu 10 cm.

Kun tehtävän antaa koiralle ensimmäistä kertaa, niin nappulat tai herkkupalat tulee laittaa fleecesuikaleiden PÄÄLLE. Toisella kerralla nameja voi laittaa myös muutaman suikaleen alle. Tämä siksi, että koira yhdistää maton haisteluun, eikä ala repiä vaivalla tehtyä mattoa kappaleiksi tai heittele sitä ympäri huonetta. Myöhemmin tehtävää vaikeutetaan vähitellen ja lopuksi kaikki namit voi piilottaa suikaleiden alle tai jopa niiden juureen.

Tehtävässä kannattaa käyttää vain kuivia nameja tai nappuloita. Pyyhkeeseen tehdyn maton etu on se, että maton voi laittaa pesupussissa pyykkikoneeseen, kun taas kumisen maton voi joutua pesemään käsin.

[![](https://b2.minimuutti.com/file/minimuutti-com/aktivointi/fleecematto/DS16645-800px.jpg)](https://dl.dropboxusercontent.com/sh/ea1wtnz7z734o12/AADaVdAODgjzdvrhUYSiI1tua/aktivointi/fleecematto/DS16645.jpg)

[![](https://b2.minimuutti.com/file/minimuutti-com/aktivointi/fleecematto/DS16649-800px.jpg)](https://dl.dropboxusercontent.com/sh/ea1wtnz7z734o12/AADrfEL3DG8vEAGXRwDps-E7a/aktivointi/fleecematto/DS16649.jpg)

[![](https://b2.minimuutti.com/file/minimuutti-com/aktivointi/fleecematto/DS16370-800px.jpg)](https://dl.dropboxusercontent.com/sh/ea1wtnz7z734o12/AADPQbB3Vjegzsq5XHO_zkdBa/aktivointi/fleecematto/DS16370.jpg)

[![](https://b2.minimuutti.com/file/minimuutti-com/aktivointi/fleecematto/DS16386-800px.jpg)](https://dl.dropboxusercontent.com/sh/ea1wtnz7z734o12/AAAbUabrAkrCdEtpNZEMP-3Aa/aktivointi/fleecematto/DS16386.jpg)

[![](https://b2.minimuutti.com/file/minimuutti-com/aktivointi/fleecematto/DS16409-800px.jpg)](https://dl.dropboxusercontent.com/sh/ea1wtnz7z734o12/AABvRhWGSSFfuhqd0ZLA04i2a/aktivointi/fleecematto/DS16409.jpg)

[![](https://b2.minimuutti.com/file/minimuutti-com/aktivointi/fleecematto/DS16401-800px.jpg)](https://dl.dropboxusercontent.com/sh/ea1wtnz7z734o12/AABHJI7QWzf5mF8Kk2g4f8-Ta/aktivointi/fleecematto/DS16401.jpg)

[![](https://b2.minimuutti.com/file/minimuutti-com/aktivointi/fleecematto/DS16431-800px.jpg)](https://dl.dropboxusercontent.com/sh/ea1wtnz7z734o12/AACISAilmecqqeFkF5_FV_aVa/aktivointi/fleecematto/DS16431.jpg)

[![](https://b2.minimuutti.com/file/minimuutti-com/aktivointi/fleecematto/fleecematto_kollaasi-800px.jpg)](https://dl.dropboxusercontent.com/sh/ea1wtnz7z734o12/AADdEqBfmgLbIZR0nozo-v6da/aktivointi/fleecematto/fleecematto_kollaasi.jpg)
