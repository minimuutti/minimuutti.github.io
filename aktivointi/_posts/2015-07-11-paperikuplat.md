---
title: "Paperikuplat"
layout: article
image:
  feature:
  teaser: https://b2.minimuutti.com/file/minimuutti-com/aktivointi/paperikuplat/DS04272_-245px.jpg
  thumb:
---

Kävin kaupassa ihastelemassa erilaisia metallisia ja silikonisia muffinssivuokia ja sain niistä idean näihin paperikupliin.

Tehtävä on käytännössä kuin käänteinen muffinssivuoka, eli kahden pahvilevyn väliin on sijoitettu paperisia muffinssivuokia, joiden alla namit on piilossa.

Aloitin mittaamalla paperisen muffinssivuuan halkaisijan leveimmästä päästä ja piirsin sitä hieman pienempiä ympyröitä pahvilaatikon kanteen. Tein ympyröitä 8 kpl, mutta ympyröitä voi toki tehdä enemmän tai vähemmän (katso kuvakollaasi alhaalla, kohta 1).

En laita tähän mitään tarkkoja mittoja, koska paperisia muffinssivuokia on niin paljon eri kokoisia. Itse käytin isoja, amerikanmuffinsseille tarkoitettuja paperivuokia. Vuokien tulee joka tapauksessa olla sellaiset, missä reunus kääntyy ulospäin, jotta vuuat pysyvät paikallaan pahvien välissä eivätkä putoa ulos.

Leikkasin ympyrät auki askarteluveitsellä (kuvakollaasin kohta 2). Ympyrät voi leikata varmasti saksillakin, vaikka lopputulos ei silloin ole yhtä siisti. Mutta koira ei lopputuloksen siisteydestä varmastikaan välitä :)

Tämän jälkeen leikkasin pahvilaatikon kannen sekä pohjan irti laatikosta, jolloin minulle jäi 2 saman kokoista pahvilevyä, toisessa reiät ja toisessa ei.

Laitoin pahvilevyt vierekkäin lattialle ja teippasin levyt yhdestä reunasta toisiinsa kiinni läpinäkyvällä pakkausteipillä. Sitten taitoin levyt päällekkäin (kuvakollaasin kohdat 3 ja 4).

Käytin tässä tehtävässä ankkafileestä leikattuja ohuita suikaleita, koska ne sai hyvin jumitettua noihin paperisiin vuokiin (kuvakollaasin kohta 5).

Avasin taitetun pahvin auki ja laitoin nameja sisältävät muffinssivuuat tekemiini reikiin pahvin sisäpuolelle (kuvakollaasin kohta 6) ja taitoin läpän takaisin kiinni (kuvakollaasin alla oleva kuva). Kiinnitin pahvilevyt vielä parilla teipin palalla toisiinsa, ennen kuin annoin paperikuplatehtävän Mikille.

Tämä peli on uudelleen käytettävä. Ensimmäisen leikin jälkeen leikkasin vaan saksilla reunoilla olevat teipin palaset auki, täytin pelin uudelleen ja laitoin pari uutta palaa teippiä vanhojen teippien päälle. Jos muffinssivuuat hajoavat niin ne voi aina vaihtaa uusiin.

Pahvilevystä kannattaa pidellä kiinni koiran suorittaessa tehtävää. Tehtävä oli Mikille helppo, eikä Mikiltä kestänyt montaakaan sekuntia läppäistä ensimmäinen kupla auki. Tehtävä oli kuitenkin Mikille jostain syystä niin jännittävä, että Miki väsähti ja kävi nukkumaan kun olimme pari kertaa leikkineet tällä.

---

[![](https://b2.minimuutti.com/file/minimuutti-com/aktivointi/paperikuplat/DS04270-800px.jpg)](https://dl.dropboxusercontent.com/sh/ea1wtnz7z734o12/AACB98oSrzFsHBNTetVL_teva/aktivointi/paperikuplat/DS04270.jpg)

[![](https://b2.minimuutti.com/file/minimuutti-com/aktivointi/paperikuplat/DS04272_-800px.jpg)](https://dl.dropboxusercontent.com/sh/ea1wtnz7z734o12/AAASyqmOW0wkT8HhyA1-v9Ooa/aktivointi/paperikuplat/DS04272_.jpg)

[![](https://b2.minimuutti.com/file/minimuutti-com/aktivointi/paperikuplat/DS04286-800px.jpg)](https://dl.dropboxusercontent.com/sh/ea1wtnz7z734o12/AABiM9uEPcJKwBch7BAcaiHQa/aktivointi/paperikuplat/DS04286.jpg)

[![](https://b2.minimuutti.com/file/minimuutti-com/aktivointi/paperikuplat/DS04288-800px.jpg)](https://dl.dropboxusercontent.com/sh/ea1wtnz7z734o12/AACTzoKKrAGOIJ1f9SFM-63Ga/aktivointi/paperikuplat/DS04288.jpg)

[![](https://b2.minimuutti.com/file/minimuutti-com/aktivointi/paperikuplat/DS04295-800px.jpg)](https://dl.dropboxusercontent.com/sh/ea1wtnz7z734o12/AAA21ykBLjw-8qGSHztHajYNa/aktivointi/paperikuplat/DS04295.jpg)

[![](https://b2.minimuutti.com/file/minimuutti-com/aktivointi/paperikuplat/DS04296-800px.jpg)](https://dl.dropboxusercontent.com/sh/ea1wtnz7z734o12/AABpOrP1EiaaA_0jv4pbq8EAa/aktivointi/paperikuplat/DS04296.jpg)

[![](https://b2.minimuutti.com/file/minimuutti-com/aktivointi/paperikuplat/DS04345-800px.jpg)](https://dl.dropboxusercontent.com/sh/ea1wtnz7z734o12/AACh85_5vEf1nO_gf6P3lW6Oa/aktivointi/paperikuplat/DS04345.jpg)

[![](https://b2.minimuutti.com/file/minimuutti-com/aktivointi/paperikuplat/Kollaasi_paperikuplat-800px.jpg)](https://dl.dropboxusercontent.com/sh/ea1wtnz7z734o12/AADROXKRBsZU-pD0-AH_f2cea/aktivointi/paperikuplat/Kollaasi_paperikuplat.jpg)

[![](https://b2.minimuutti.com/file/minimuutti-com/aktivointi/paperikuplat/DS04264-800px.jpg)](https://dl.dropboxusercontent.com/sh/ea1wtnz7z734o12/AADYHqupe7jqcc1XFQ1ZdgWma/aktivointi/paperikuplat/DS04264.jpg)

Lopputulos :)

[![](https://b2.minimuutti.com/file/minimuutti-com/aktivointi/paperikuplat/DS04390-800px.jpg)](https://dl.dropboxusercontent.com/sh/ea1wtnz7z734o12/AAAzKB-vXRzuj8cZ7kw815jaa/aktivointi/paperikuplat/DS04390.jpg)
