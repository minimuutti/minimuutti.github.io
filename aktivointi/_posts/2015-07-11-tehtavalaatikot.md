---
title: "Tehtävälaatikot"
layout: article
image:
  feature:
  teaser: https://cdn.minimuutti.com/aktivointi/tehtavalaatikko-pulloilla/DSC52610-245px.jpg
  thumb:
---

Tehtävälaatikot ovat siitä kivoja, ettei niihin tarvitse olla mitään tiettyjä tarvikkeita ja tehtävälaatikoiden vaikeustasoa on helppo muuttaa.

Tehtävälaatikon idea on siis se, että koiran ruoka-annos piilotetaan erilaisiin rasioihin/paperipalloihin/leluihin jne. jotka sitten kasataan tuonne laatikkoon ja koira saa sitten etsiä ruokansa sieltä. Laatikoista saa tehtyä melkein rajattoman määrän eri muunnoksia.

Laatikon sisällöstä riippuen Mikiltä kestää 10-50 minuuttia etsiä ruokansa.

Näissäkin kannattaa aina ottaa huomioon koiran lähtötaso ja ensimmäisillä kerroilla kannattaa kasata vain helppoja laatikoita. Esimerkiksi pulloilla ja paperipalloilla täytetyt laatikot ovat helpompia, kuin taas aktivointileluilla tai kannellisilla rasioilla täytetyt laatikot ovat haastavampia.

### 1. Tehtävälaatikko paperipalloilla

Tarvitset yhden isohkon laatikon, aikakauslehden tai pari (josta niitit on poistettu) sekä kuivia nameja (yleensä laitan ihan vaan nappuloita).

Otan aikakauslehdestä yksittäisiä sivuja, ruttaan sivut palloiksi ja laitan yhden namin jokaisen pallon sisään. Näitä palloja teen jonkun 50–100 kpl ja laitan pallot pahvilaatikkoon. Loput nappulat kaadan pallojen sekaan etsittäväksi.

Ensimmäisellä kerralla kannattaa aloittaa paksulla paperilla (esim. aikakauslehden tai postimyyntikatalogin kansilehdet voisi olla sopivia) jotta koira ei tulisi syöneeksi koko lehteä ;) Ensimmäisellä kerralla Miki tuli syöneeksi myös vähän paperia, kun en itse tajunnut käyttää paksumpaa paperia, mutta jo toisella kerralla se tajusi että on kannattavampaa avata tai repiä ne paperipallot auki kuin syödä niitä :D

---

![](https://cdn.minimuutti.com/aktivointi/tehtavalaatikko-paperipalloilla/DS06162-800px.jpg)

![](https://cdn.minimuutti.com/aktivointi/tehtavalaatikko-paperipalloilla/DS06191-800px.jpg)

![](https://cdn.minimuutti.com/aktivointi/tehtavalaatikko-paperipalloilla/DS06203-800px.jpg)

![](https://cdn.minimuutti.com/aktivointi/tehtavalaatikko-paperipalloilla/DS06186-800px.jpg)

![](https://cdn.minimuutti.com/aktivointi/tehtavalaatikko-paperipalloilla/DS06215-800px.jpg)

![](https://cdn.minimuutti.com/aktivointi/tehtavalaatikko-paperipalloilla/DS06228-800px.jpg)

### 2. Tehtävälaatikko pulloilla

Tällä kertaa tein tehtävälaatikon erilaisilla pulloilla sekä koirannamituubeilla. Laitoin pulloihin ja tuubeihin nappuloita sekä muutamia kuivia nameja. Pulloihin kannattaa pääsääntöisesti laittaa vain kuivia nameja, koska kosteat ja tahmeat namit ovat erittäin vaikeita saada ulos pulloista.

Mukana laatikossa oli 2 eri kokoista vesipulloa, 3 keittiösaippuapulloa, 12 kartonkista jogurttipulloa sekä 5 koirannamituubia, joista neljässä oli hieman kavennettu tuo suuaukko tuubin sisältä. Pulloja ja tuubeja oli juuri sen verran, että laatikon pohja tuli täyteen.

Kaikki muoviset tai kartonkiset pullot, kuten vesipullot, limupullot, jogurttipullot, keittiösaippuapullot, ketsuppipullot ja mehupullot ovat yleensä turvallisia. Kaikki pullot on syytä pestä hyvin ennen kuin niitä antaa koiralle. Pulloja joissa on ollut myrkyllisiä kemikaaleja tai puhdistusaineita ei kannata antaa koiralle ollenkaan.

Mikillä kesti noin 30 minuuttia saada kaikki namit ulos näistä ja suurin osa ajasta kului noihin kolmeen keittiösaippuapulloon.

---

![](https://cdn.minimuutti.com/aktivointi/tehtavalaatikko-pulloilla/DSC52610-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52647-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52801-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52815-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52847-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52876-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52899-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52908-800px.jpg)

![](https://cdn.minimuutti.com/aktivointi/tehtavalaatikko-pulloilla/DSC52918-800px.jpg)

### 3. Vaikeampi tehtävälaatikko - sopii kokeneille ruuanetsijöille :)

Tähän tarvitset isohkon kannellisen pahvilaatikon, 3-4 kpl pieniä kartonkisia ruokapakkauksia (esim. talouspaperihylsyt, kananmunakennot, muropaketit, keksipaketit, maitotölkit tai mitä vaan sattuu löytymään), aikakauslehden (josta niitit on poistettu), maalarinteippiä ja nappuloita sekä niiden lisäksi muutamia herkkupaloja.

Aloitan tämän laittamalla osan nameista lehden sivuista tehtyjen paperipallojen sisään (noin 40-50 kpl paperipalloja). Sitten laitan näitä palloja esim. murolaatikon sisään ja kun murolaatikko on täysi tai yli puolillaan niin teippaan murolaatikon kiinni ja laitan sen tuon ison pahvilaatikon sisälle.

Pienemmät kartonkilaatikot voi myös täyttää näillä paperipalloilla ja teipata kiinni, tai esim. talouspaperihylsyyn ja kananmunakoteloon voi laittaa nappuloita suoraankin kunhan teippaa sitten nekin kiinni. Nämäkin laitetaan tuonne isoon pahvilaatikkoon.

Jos paperipalloja on vielä jäljellä, laitan ne irrallaan sinne isoon pahvilaatikkoon ja loput nappulat voi ripotella sinne väleihin.

Laatikkoon voi näiden lisäksi laittaa muitakin pieniä tehtäviä, kuten vaikka [DVD kotelon](/aktivointi/dvd-kotelo/), ruokaa sisältävän aktivointilelun, [lehtirullan](/aktivointi/lehtirulla/), [kangaspallon](/aktivointi/kangaspallo/) tai vaikka näitä [laavalamppuja](/aktivointi/laavalamput/).

Mikillä kestää tällaisen vaikeutetun tehtävälaatikon tyhjäksi syöminen noin 10-15 minuuttia. Ja tehtävää vaikeuttaa tuon ison pahvilaatikon kansi, kun Mikin on ensin aina avattava tuo kansi saadakseen sieltä sisältä uuden tehtävän. Kannen saa auki vain nostamalla sitä vasemmasta reunasta (muilta reunoilta reunalipare on irrotettu).  Jos kansi joskus jää auki, niin laitan sen kiinni jotta Mikillä olisi enemmän työtä.

---

![](https://cdn.minimuutti.com/aktivointi/tehtavalaatikko-vaikeutettuna/DSC31011-800px.jpg)

![](https://cdn.minimuutti.com/aktivointi/tehtavalaatikko-vaikeutettuna/DSC31286-800px.jpg)

![](https://cdn.minimuutti.com/aktivointi/tehtavalaatikko-vaikeutettuna/DSC31288-800px.jpg)

![](https://cdn.minimuutti.com/aktivointi/tehtavalaatikko-vaikeutettuna/DSC31450-800px.jpg)

![](https://cdn.minimuutti.com/aktivointi/tehtavalaatikko-vaikeutettuna/DSC30968-800px.jpg)

Ilmakuivatut [Thrive ProReward](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/koirat/luut/pikkuherkut/puruherkut/277201)) -maksapalat sekä [Wolf of Wilderness Wild Bites](http://clk.tradedoubler.com/click?p(210840)a(2526211)g(19927404)url(https://www.zooplus.fi/shop/koirat/luut/wolf_of_wiilderness/wolf_of_wilderness_lihakuutiot/688392?rrec=true&pr=product1_rr&slot=1&exprienceid=7837&strategyid=103144)) -herkut löydät [Zooplussasta](http://clk.tradedoubler.com/click?p(210840)a(2526211)g(19927404)). Kuvassa näkyviä Nutrivet Instinct -herkkupaloja ei enää myydä, mutta onneksi Zooplus myy näitä [Wolf of Wilderness Wild Bites](http://clk.tradedoubler.com/click?p(210840)a(2526211)g(19927404)url(https://www.zooplus.fi/shop/koirat/luut/wolf_of_wiilderness/wolf_of_wilderness_lihakuutiot/688392?rrec=true&pr=product1_rr&slot=1&exprienceid=7837&strategyid=103144)) -herkkuja jotka ovat vastaavia.

![](https://cdn.minimuutti.com/aktivointi/tehtavalaatikko-vaikeutettuna/DSC30977-800px.jpg)

![](https://cdn.minimuutti.com/aktivointi/tehtavalaatikko-vaikeutettuna/DSC30990-800px.jpg)

Miki ei jaksanut odottaa laatikon kasausta, vaan päätti tarjota laatikkotemppua jotta olisi saanut maistiaisia ruuasta :D

![](https://cdn.minimuutti.com/aktivointi/tehtavalaatikko-vaikeutettuna/DSC30983-800px.jpg)

Tässä vielä kuva laatikkotempusta:

![](https://cdn.minimuutti.com/temput/1/DSC27270_2-800px.jpg)

### 4. Kaikkien aikojen vaikein tehtävälaatikko - sopii erittäin kokeneille ja motivoituneille ruuan etsijöille

Mikillä vaikutti olevan taas liikaa energiaa, eli oli aika ottaa kovat panokset käyttöön. Tein sitten Mikille tämän kaikkien aikojen vaikeimman tehtävälaatikon, joka sisälsi:

- 6 muovimukia, 6 pahvimukia, 4 tennispalloa ja 2 Kong Classic lelua paketoituna kuudeksi [tuplatötteröksi](/aktivointi/totterot/).
- 2 muovista [kannellista rasiaa](/aktivointi/kannelliset-rasiat/)
- 3 [dermosil pulloa](/aktivointi/dermosil-pullot/)
- 2 [limupulloa](/aktivointi/limupullo/)
- 2 koirannamituubia
- 1 kiinni teipattu muropaketti, jonka sisällä oli 20 [paperipalloa](/aktivointi/minitehtavia/#paperipallot), joissa jokaisessa oli 1 nappula
- 15 pientä [jogurttipulloa](/aktivointi/jogurttipullot/)
- 3 [pilleripurkkia](/aktivointi/pilleripurkit/)
- 1 pyyheliina solmittuna
- 2 rullattua pyyheliinaa [JW Hol-ee Rollerin](/aktivointi/jw-hol-ee-roller/) sisällä
- 1 pieni pahvikotelo
- 2 [Kong Genius Leoa](/aktivointilelut/kong-genius-leo/)
- 1 [Kong Genius Mike](/aktivointilelut/kong-genius-mike/)
- 1 [Kong Traxx](/aktivointilelut/kong-traxx-extreme/)
- 1 [Busy Buddy Twist'n Treat](/aktivointilelut/busy-buddy-twistn-treat/)
- 1 [kannellinen koirannamirasia](/aktivointi/kannelliset-rasiat/)
- 1 pesupallo
- 1 kiinni teipattu pieni Pringlestuubi jossa oli reijät kyljessä (kts. [purkinpyöritys](/aktivointi/purkin-pyoritys/))

Kaikki nämä olivat kannellisen pahvilaatikon sisällä, paitsi tuo muropaketti. Ja kaikissa tehtävissä oli sisällä muutamia nappuloita, paitsi aktivointileluissa nappuloita oli enemmän.

Koko tämän tehtäväkokonaisuuden suorittamiseen Mikiltä kului aikaa 50 minuuttia. Miki suoritti tehtävän loppuun asti täydellä innolla ja vielä tämän jälkeen Miki tuli viereeni pyytämään lisää tekemistä... mutta kyllä se unikin sitten illalla maistui.

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56699-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56703-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56705-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56711-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56713-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56726-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56728-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56737-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56742-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56762-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56768-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56776-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56794-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56800-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56807-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56819-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56825-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56850-800px.jpg)

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56854-800px.jpg)

Tää oli kivaa, mutta mitäs kivaa me sitten tehdään...

![](https://cdn.minimuutti.com/aktivointi/kaikkien-aikojen-vaikein-tehtavalaatikko/DSC56843-800px.jpg)
