---
title: "KoralliCappuccino"
layout: article
image:
  feature:
  teaser: https://b2.minimuutti.com/file/minimuutti-com/aktivointi/nescafe-purkki/DS11538-245px.jpg
  thumb:
---

Valitsin Nescafe purkin tähän tehtävään sen keskellä olevan kavennuksen vuoksi. Purkki on täytetty virkatuilla koralleilla.

Käyttämäni korallit olivat myös hieman pienempiä, noin 5-6 cm läpimitaltaan. Korallien teko-ohjeen löydät [täältä](/aktivointi/korallit/).

Jos et halua käyttää aikaa korallien tekemiseen niin voit kokeilla niiden tilalla [paperipalloja](/aktivointi/minitehtavia/#paperipallot).

Ajattelin tehtävän olevan hieman haastava, joten ensimmäisellä kerralla laitoin vain purkin pohjalle muutamia nappuloita ja annoin purkin Mikille ihmeteltäväksi. Nappulat katosivat sekunneissa :D

Sitten vaikeutin tehtävää hieman. Laitoin nappuloita purkin pohjalle ja laitoin päälle esteeksi noin 10-15 kpl koralleja niin, että ne olivat purkissa suht väljästi. Mikiltä kesti noin minuutin saada nappulat ulos tästä.

Muutaman helpon tehtävän jälkeen tein niin, että laitoin edelleen nappulat purkin pohjalle, mutta tungin purkkiin yli 20 kpl koralleja aika tiiviisti. Mikiltä kesti noin 2-3 minuuttia saada korallit ulos ja nappulat syötyä.

---

![](https://b2.minimuutti.com/file/minimuutti-com/aktivointi/nescafe-purkki/DS11428-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11422-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11430-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11461-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11521-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11538-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11583-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11601-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11636-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS11699-800px.jpg)

Tehtävää voi muuttaa hieman vaikeammaksi. Laitoin ensin nappulat purkin pohjalle, koralleja siihen päälle suht väljästi ja lopuksi pyöräytin teipin purkin suuaukon yli. Laitoin suuaukon kohdalle kaksi teippiä päällekkäin liimapuolet vastakkain, jotta nappulat ja korallit eivät olisi tarttuneet siihen.

Tehtävä oli Mikille aavistuksen vaikeampi, koska purkkia joutui pyörittelemään enemmän jotta nappulat putosivat ulos, koska teippi esti korallien putoamisen pois nappuloiden tieltä.

Muistathan vahtia koiraasi sen suorittaessa tehtävää, ettei se vahingossa syö tuota teippiä. Teippi pysyy paremmin kiinni kun sen pyöräyttää koko purkin ympäri.

![](https://b2.minimuutti.com/file/minimuutti-com/aktivointi/nescafe-purkki/DS39983-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS40009-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS40010-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS40014-800px.jpg)

![](https://b2.minimuutti.com/file/minimuutti-com/aktivointi/nescafe-purkki/DS40015-800px.jpg)

