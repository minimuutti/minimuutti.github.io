---
title: "Putkipiilo"
layout: article
image:
  feature:
  teaser: https://b2.minimuutti.com/aktivointi/putkipiilo/DSC37492-245px.jpg
  thumb:
---

Tätä varten tarvitset jonkun putkilon, pienen pyyhkeen tai sanomalehteä sekä mitä tahansa nameja.

Itse käytin 30 x 8 cm kokoista pahvista putkiloa, mutta tähän käy yhtä hyvin vaikka pätkä muovista sadevesiputkea tai viemäriputkea. Näitä muoviputkien hukkapaloja kannattaa tiedustella rautakaupoista. Pahvisia putkiloita voi käydä tiedustelemassa pohjapiirustuksia kopioivista liikkeistä, kuten minä tein. Tyhjiä paperiputkiloita lentää heillä päivittäin roskiin ja sain sieltä putkilot ilmaiseksi :)

Tälläisten putkiloiden puuttuessa voi yhtä hyvin kokeilla Pringles tuubia.

Putkipiilon kokoaminen on todella yksinkertaista. Laitoin pyyhkeen sisään muutaman palasen kuivatusta kanafileestä ja laitoin rutatun pyyhkeen putken sisään. Pyyhkeen tilalla voi yhtä hyvin käyttää sanomalehteä. 

Ensimmäisellä kerralla jätin pyyhkeen putken toiseen reunaan ja Miki sai sen ulos noin minuutissa. Toisella kerralla laitoin pyyhkeen ihan putkilon keskelle ja tällä kertaa Mikiltä kesti 10 minuuttia saada pyyhe ulos.

Kokeilin tätä samaa leikkiä rullatulla kylpypyyhkeellä ja muoviputkella. Miki sai tästä namit ulos noin kahdessa minuutissa.

Putkiloihin voi myös piilottaa esilaisia leluja, esimerkiksi Kongeja. Ensimmäisellä kerralla laitoin kolme lumiukko Kongia, joihin jokaiseen laitoin muutaman nappulan sisälle. Toisella kerralla laitoin Kong Genius Miken, jossa oli myös nappuloita sisällä. Putkilo hidastaa Kong Genius Miken tyhjentämistä parilla minuutilla.

Kongit sattuivat olemaan juuri sopivan kokoisia tämän putken sisään. Ne menevät putken sisään helposti ja liukuvat vielä vähän tuolla putken sisällä. Putken toisessa päässä sattuu olemaan pieni lommo, joka estää lelun putoamisen ulos.

Teimme samanlaisen tehtävän myös 60 cm pitkällä putkella ja 60 cm leveällä kylpypyyhkeellä. Laitoin kylpypyyhkeen päälle nappuloita ja sitten rullasin pyyhkeen tiukaksi rullaksi ja tungin sen tuon putkilon sisään. Mikiltä kesti noin 15 minuuttia saada nappulat ulos tuolta.

---

![](https://b2.minimuutti.com/aktivointi/putkipiilo/DSC37492-800px.jpg)

![](https://b2.minimuutti.com/aktivointi/putkipiilo/DSC37386-800px.jpg)

![](https://b2.minimuutti.com/aktivointi/putkipiilo/DSC37474-800px.jpg)

![](https://b2.minimuutti.com/aktivointi/putkipiilo/DSC37439-800px.jpg)

![](https://b2.minimuutti.com/aktivointi/putkipiilo/DSC37484-800px.jpg)

![](https://b2.minimuutti.com/aktivointi/putkipiilo/DSC37631-800px.jpg)

![](https://b2.minimuutti.com/aktivointi/putkipiilo/DSC42999-800px.jpg)

![](https://b2.minimuutti.com/aktivointi/putkipiilo/DSC43028-800px.jpg)

![](https://b2.minimuutti.com/aktivointi/putkipiilo/DSC43057-800px.jpg)

![](https://b2.minimuutti.com/aktivointi/putkipiilo/DSC46277-800px.jpg)

![](https://b2.minimuutti.com/aktivointi/putkipiilo/DSC47917-800px.jpg)

![](https://b2.minimuutti.com/aktivointi/putkipiilo/DSC47921-800px.jpg)

![](https://b2.minimuutti.com/aktivointi/putkipiilo/DSC47941-800px.jpg)

![](https://b2.minimuutti.com/aktivointi/putkipiilo/DSC47952-800px.jpg)

![](https://b2.minimuutti.com/aktivointi/putkipiilo/DSC51455-800px.jpg)

![](https://b2.minimuutti.com/aktivointi/putkipiilo/DSC51482-800px.jpg)

![](https://b2.minimuutti.com/aktivointi/putkipiilo/DSC51541-800px.jpg)

![](https://b2.minimuutti.com/aktivointi/putkipiilo/DSC51752-800px.jpg)
