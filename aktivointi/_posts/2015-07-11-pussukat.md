---
title: "Pussukat"
layout: article
image:
  feature:
  teaser: https://cdn.minimuutti.com/aktivointi/pussukat/DS01550-245px.jpg
  thumb:
---

Sain idean näihin pussukoihin Ikean Nordrana säilytyskoreista, jotka käyvät tähän tehtävään yhtä hyvin, jos virkkauskoukku tuntuu omaan käteen vieraalta.

Pussukat saattavat tuntua toisista koirista pelottavilta, kun pää pitää työntää pimeään ja kapeaan koloon. Siitä syystä aloitimme mahdollisimman helpolla tehtävällä. Rullasin isomman pussukan reunat alas, avasin pussukan suun kunnolla auki ja laitoin sisälle pari nappulaa ja annoin Mikille luvan etsiä.

Toisella kerralla tein muuten saman, mutta jätin pussukan hieman korkeammaksi. Ja kolmannella kerralla taas vähän korkeammaksi. Vasta neljännellä kerralla annoin pussukan Mikille niin, ettei reunoja oltu rullattu ollenkaan.

Pussukoilla voi tehdä useita erilaisia etsimistehtäviä. Alla kuvattuja tehtäviä voi vaikeuttaa laittamalla pussukoiden sisään jotain pehmeitä tai pyöreitä esteitä, kuten vaikka virkattuja [koralleja](/aktivointi/korallit/) tai tennispalloja.

Kaikki tehtävät olivat Mikille helppoja, eikä siltä kestänyt kuin muutamista sekunneista alle minuuttiin jokaisessa tehtävässä. Kuitenkin nämä tehtävät toivat kivaa vaihtelua etsimisleikkeihin.

###### Pussukoiden teko-ohjeet:

Pussukat on virkattu kahdella langalla, jotta sain niistä riittävän paksuja ja vahvoja. Ne on lisäksi tehty konepesun kestävästä langasta, jotta ne saa helposti pestyä.

Isompi, sininen pussukka: Aloitin tekemällä 18 ketjusilmukkaa, vaihdoin suuntaa ja virkkasin takaisinpäin 18 kiinteää silmukkaa. Tämän jälkeen jatkoin kiinteillä silmukoilla virkkaamista reunan ympäri ja lisäsin päädyssä 2 silmukkaa. Jatkoin työn ympärivirkkaamista lisäten kummassakin päädyssä aina 2 silmukkaa, kunnes pohja oli noin 18 senttiä pitkä ja noin 7 senttiä leveä. Jatkoin työn ympärivirkkaamista tässä vaiheessa puolipylväillä, enkä lisännyt enää yhtään silmukoita päädyissä, jolloin reunat nousivat pystyyn. Jatkoin kunnes pussukka oli mielestäni tarpeeksi korkea, n. 35 cm.

Punainen, pienempi pussukka on tehty vastaavasti kuin sininen, mutta puolipylväät on aloitettu ja silmukoiden lisääminen lopetettu, kun pohja on ollut noin 15 senttiä pitkä ja noin 6 senttiä leveä. Punaisen pussukan korkeus on noin 34 senttiä.

Tässä tulee ottaa huomioon koiran kuonon koko. Lyhytkuonoisille koirille riittää matalammat pussukat ja vastaavasti leveämpikuonoisille koirille pussukoista tulee tehdä leveämmät, eli pohjista kannattaa tehdä useita senttejä pidemmät ja leveämmät.

###### Tehtävä 1: Aloitimme helposti...

![](https://cdn.minimuutti.com/aktivointi/pussukat/DS01371-800px.jpg)

![](https://cdn.minimuutti.com/aktivointi/pussukat/DS01382-800px.jpg)

###### Tehtävä 2: Pussukka pystyssä, suu auki

![](https://cdn.minimuutti.com/aktivointi/pussukat/DS01383-800px.jpg)

![](https://cdn.minimuutti.com/aktivointi/pussukat/DS01425-800px.jpg)

###### Tehtävä 3: Kyljellään ja lytättynä

![](https://cdn.minimuutti.com/aktivointi/pussukat/DS01402-800px.jpg)

![](https://cdn.minimuutti.com/aktivointi/pussukat/DS01393-800px.jpg)

###### Tehtävä 4: Reunat käännettynä sisäänpäin ja namit reunojen sisällä

![](https://cdn.minimuutti.com/aktivointi/pussukat/DS01433-800px.jpg)

###### Tehtävä 5: Reunat käännettynä ulospäin, pussi ylösalaisin ja namit reunojen sisällä

![](https://cdn.minimuutti.com/aktivointi/pussukat/DS01454-800px.jpg)

![](https://cdn.minimuutti.com/aktivointi/pussukat/DS01455-800px.jpg)

###### Tehtävä 6: Kaksi pussukkaa päällekkäin, reunat rullattuna ja namit punaisen pussukan sisällä

![](https://cdn.minimuutti.com/aktivointi/pussukat/DS01484-800px.jpg)

###### Tehtävä 7: Kaksi pussukkaa päällekkäin ja namit punaisen pussukan sisällä

![](https://cdn.minimuutti.com/aktivointi/pussukat/DS01505-800px.jpg)

![](https://cdn.minimuutti.com/aktivointi/pussukat/DS01550-800px.jpg)

###### Tehtävä 8: Kaksi pussukkaa päällekkäin ja namit pussukoiden välissä

![](https://cdn.minimuutti.com/aktivointi/pussukat/DS01513-800px.jpg)

![](https://cdn.minimuutti.com/aktivointi/pussukat/DS01516-800px.jpg)

![](https://cdn.minimuutti.com/aktivointi/pussukat/DS01576-800px.jpg)

###### Tehtävä 9: Namit punaisen pussukan sisällä, jonka laitoin sinisen pussukan sisään suuaukko edellä

![](https://cdn.minimuutti.com/aktivointi/pussukat/DS01581-800px.jpg)

![](https://cdn.minimuutti.com/aktivointi/pussukat/DS01589-800px.jpg)

###### Tehtävä 10: Namit punaisen pussukan sisällä, joka on taitettu puolivälistä kiinni ja laitettu piiloon sinisen pussukan sisään

![](https://cdn.minimuutti.com/aktivointi/pussukat/DS01605-800px.jpg)

![](https://cdn.minimuutti.com/aktivointi/pussukat/DS01669-800px.jpg)

![](https://cdn.minimuutti.com/aktivointi/pussukat/DS01631-800px.jpg)

###### Tehtävä 11: Tennispallot esteenä

![](https://cdn.minimuutti.com/aktivointi/pussukat/DS01642-800px.jpg)

###### Tehtävä 12: Korallit esteenä

![](https://cdn.minimuutti.com/aktivointi/pussukat/DS01654-800px.jpg)

![](https://cdn.minimuutti.com/aktivointi/pussukat/DS01657-800px.jpg)
