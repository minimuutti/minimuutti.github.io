---
title: "Ajanvietettä toipilaalle"
layout: article
image:
  feature:
  teaser: https://b2.minimuutti.com/aktivointi/ajanvietetta-toipilaalle/DS37405-245px.jpg
  thumb:
---

Jokaisella koiranomistajalla tulee varmasti joskus eteen tilanne, että koira joutuu kevyemmälle ruokavaliolle vaikkapa vatsataudin vuoksi.

Näissä tilanteissa on suositeltavaa vaihtaa koiran kuivamuona esimerkiksi keitettyyn riisiin ja kanaan eikä normaaleja aktivointileluja voi siten käyttää.

Koiran täytyy kuitenkin syödä ja sekaisin olevasta vatsastaan huolimatta ainakin Mikillä riittää virtaa ja se tylsistyy helposti kun emme voi tehdä normaaleja kävelylenkkejä eikä sen kanssa voi kunnolla leikkiäkään.

Alla on listattuna muutamia vaihtoehtoja erityisruokavaliolla olevan tai muuten toipilaan koiran ajankuluksi.

## Jääpalamuotit

Eri malliset jääpalamuotit ovat kätevää ajanvietettä toipilaalle. Eri muotoiset muotit tuovat tähän vaihtelua ja toiset muotit ovat helpompia nuolla ja toiset taas vaikeampia.

Ripulin tai vatsataudin alkupäivinä koiralle usein kehotetaan juottamaan vain riisin keitinvettä, joten olen tarjoillut sitä Mikille erimallisista jääpalamuoteista.

Meidän Yrjö "Viidakon Ykä" Laattala (siis Miki) oli alla näkyvissä kuvissa nestepainotteisella kana+riisi ruokavaliolla oksentelun vuoksi, joten soseutin kanat ja riisit ja sekoitin joukkoon riisin keitinvettä ennen kuin täytin muotin.

![](https://b2.minimuutti.com/aktivointi/ajanvietetta-toipilaalle/IMG_20151213_183733-800px.jpg)

![](https://b2.minimuutti.com/aktivointi/ajanvietetta-toipilaalle/IMG_20151213_183756-800px.jpg)

Taudin hellittäessä en enää soseuttanut noita, vaan laitoin suoraan kana+riisi+raejuustoseosta muotteihin. Tähden malliset tai muun malliset muotit antavat koiralle vähän enemmän haastetta kuin nuo pyöreät.

![](https://b2.minimuutti.com/aktivointi/ajanvietetta-toipilaalle/DS10526-800px.jpg)

![](https://b2.minimuutti.com/aktivointi/ajanvietetta-toipilaalle/DS10540-800px.jpg)

![](https://b2.minimuutti.com/aktivointi/ajanvietetta-toipilaalle/DS10565-800px.jpg)

Kerran ripuliviikon jälkeen kun Mikillä riitti energiaa emmekä voineet kuitenkaan vielä tehdä normaaleja lenkkejä, niin päätin pakastaa jääpalamuotit, joihin olin soseuttanut tuon kana+riisi+raejuustosekoituksen. Pakastin sitä vaikeasti nuoltavaan muottiin, jonka kolot ovat suht pienet ja mansikan malliset ja Mikillä riitti tekemistä sen kanssa noin 10-15 minuutiksi.

![](https://b2.minimuutti.com/aktivointi/ajanvietetta-toipilaalle/DS37158-800px.jpg)

![](https://b2.minimuutti.com/aktivointi/ajanvietetta-toipilaalle/DS37166-800px.jpg)

![](https://b2.minimuutti.com/aktivointi/ajanvietetta-toipilaalle/DS37187-800px.jpg)

## Joulukalenteri

Olen pakastanut tuota sosetta myös suklaakalenterista otettuun muottiin, joka on myös aika vaikea nuolla puhtaaksi. Mikillä kuluu sen kanssa aikaa noin 5-10 minuuttia, riippuen siitä olenko laittanut sosetta jokaiseen koloon vai esimerkiksi vaan joka toiseen.

![](https://b2.minimuutti.com/aktivointi/ajanvietetta-toipilaalle/DS37106-800px.jpg)

![](https://b2.minimuutti.com/aktivointi/ajanvietetta-toipilaalle/DS37110-800px.jpg)

![](https://b2.minimuutti.com/aktivointi/ajanvietetta-toipilaalle/DS37140-800px.jpg)

## Pakastettu Kongi

Kongit ovat aina käteviä, myös toipilasaikana.

Kongeihinkin voi pakastaa tuota riisi+kana+raejuustomössöä sellaisenaan tai sen voi myös tarvittaessa soseuttaa ja lisätä nestettä jos on tarvis. Soseeseen voi myös lisätä vähän laktoositonta luonnonjogurttia. Jos Kongissa pakastaa paljon nestettä sisältävää sosetta, niin Kongi kannattaa laittaa pakastimeen jossain kulhossa, jotta soseen nesteet eivät valu pakastimeen.

Mikille yleensä annetaan jotain pitkään pureskeltavaa herkkua kun poistumme kotoa, jotta se ei stressaannu lähdöstämme. Toipilasaikana nämä pakastetut Kongit ovat aivan korvaamattomia koska normaaleita pureskeltavia herkkuja ei voi antaa.

![](https://b2.minimuutti.com/aktivointi/ajanvietetta-toipilaalle/DS37157-800px.jpg)

## Pesupallot

Koska pesupalloja on todennäköisesti käytetty pyykinpesussa, niin ne tulee pestä erittäin huolellisesti - mielellään pariinkin kertaan ennen kuin niitä antaa koiralle.

Pesupallot ovat muotonsa puolesta erinomaisia aktivointileluja. Ne sopivat myös toipilaan ajanvieteeksi aivan loistavasti, koska niihin voi laittaa myös märkää ruokaa ja ruuan syöminen niistä kestää Mikiltä noin 10 minuuttia.

Laitan pesupalloihin ruokaa noin 2 lusikallista, eli täytän ne suunnilleen puolilleen. Olen ottanut tähän lisäksi muutamia syviä rahkapurkkeja, joiden pohjalle olen myös laittanut ruokaa ennen kuin asetan pesupallot niiden sisälle. Rahkapurkit olen vielä laittanut muoviseen koriin tai laatikkoon ennen kuin annan ne Mikille. 

Miki ainakin levittää jonkun verran riisiä lattialle, kun se nuolee ja pyörittelee noita pesupalloja. Onneksi Miki on niin ahne ruualle, että se myös sitten siivoaa jälkensä eli kerää joka ikisen riisin lattialta suuhunsa :D

![](https://b2.minimuutti.com/aktivointi/ajanvietetta-toipilaalle/DS37385-800px.jpg)

![](https://b2.minimuutti.com/aktivointi/ajanvietetta-toipilaalle/DS37405-800px.jpg)

![](https://b2.minimuutti.com/aktivointi/ajanvietetta-toipilaalle/DS37440-800px.jpg)

![](https://b2.minimuutti.com/aktivointi/ajanvietetta-toipilaalle/DS37475-800px.jpg)

![](https://b2.minimuutti.com/aktivointi/ajanvietetta-toipilaalle/DS37481-800px.jpg)

![](https://b2.minimuutti.com/aktivointi/ajanvietetta-toipilaalle/DS37520-800px.jpg)

![](https://b2.minimuutti.com/aktivointi/ajanvietetta-toipilaalle/DS37536-800px.jpg)

![](https://b2.minimuutti.com/aktivointi/ajanvietetta-toipilaalle/DS37551-800px.jpg)

## Mukit korissa

Jos kaapissasi ei satu olemaan ylimääräisiä pesupalloja, voit tehdä tällaisen melkein vastaavan mukikorin.

Jaoin Mikin ruoka-annoksen kuuteen muovimukiin ja kuuteen pahvimukiin. Lopuksi vielä vähän painoin ruokaa mukien pohjaan ennen kuin asettelin ne tiiviisti tuonne koriin.

Mikiltä kesti yllättävän kauan saada kaikki ruoka ulos noista kahdestatoista mukista, melkein 20 minuuttia.

![](https://b2.minimuutti.com/aktivointi/ajanvietetta-toipilaalle/DS37613-800px.jpg)

![](https://b2.minimuutti.com/aktivointi/ajanvietetta-toipilaalle/DS37623-800px.jpg)

![](https://b2.minimuutti.com/aktivointi/ajanvietetta-toipilaalle/DS37639-800px.jpg)

![](https://b2.minimuutti.com/aktivointi/ajanvietetta-toipilaalle/DS37651-800px.jpg)

![](https://b2.minimuutti.com/aktivointi/ajanvietetta-toipilaalle/DS37630-800px.jpg)

![](https://b2.minimuutti.com/aktivointi/ajanvietetta-toipilaalle/DS37698-800px.jpg)

## Hotkimista ehkäisevät ruokakupit

Nyt jos koskaan on oikea hetki kaivaa hotkimista estävä ruokakuppi kaapista.

Meillä harvemmin annetaan Mikille mitään ruokaa kupista, mutta kana+riisiseos annetaan silloin tällöin tästä [Northmate Green](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/koirat/lelut/aktivointilelut/alypelit/408791)) kupista. Yhden annoksen syöminen tästä kestää Mikiltä noin 5-10 minuuttia.

![](https://b2.minimuutti.com/aktivointilelut/muut/DS37557-800px.jpg)

![](https://b2.minimuutti.com/aktivointilelut/muut/DS37568-800px.jpg)

![](https://b2.minimuutti.com/aktivointilelut/muut/DS37579-800px.jpg)

![](https://b2.minimuutti.com/aktivointilelut/muut/DS37600-800px.jpg)

![](https://b2.minimuutti.com/aktivointilelut/muut/DS37606-800px.jpg)
## Ikean Drömmar

Ikean Drömmar muottisetti maksaa murto-osan tuosta Northmaten ruokakupista, mutta on märkäruuan kanssa vähintään yhtä hyvä, ellei jopa parempi.

Asettelin pestyt muotin osat tuonne setin säilytysrasian pohjalle ja lappasin ruuan sitten siihen päälle.

Mikiltä kesti noin 10 minuuttia syödä kaikki ruoka tästä.

![](https://b2.minimuutti.com/aktivointi/ajanvietetta-toipilaalle/DS37739-800px.jpg)

![](https://b2.minimuutti.com/aktivointi/ajanvietetta-toipilaalle/DS37744-800px.jpg)

![](https://b2.minimuutti.com/aktivointi/ajanvietetta-toipilaalle/DS37785-800px.jpg)

![](https://b2.minimuutti.com/aktivointi/ajanvietetta-toipilaalle/DS37794-800px.jpg)

![](https://b2.minimuutti.com/aktivointi/ajanvietetta-toipilaalle/DS37826-800px.jpg)