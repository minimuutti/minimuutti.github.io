---
title: "Kannet"
layout: article
image:
  feature:
  teaser: https://b2.minimuutti.com/file/minimuutti-com/aktivointi/kannet/DSC56665%20-%20Copy-245px.jpg
  thumb:
---

Kansilla saa kivaa vaihtelua etsintätehtäviin ja tehtävän vaikeutta voi säädellä käyttämällä erilaisia kansia.

Tässä tehtävässä voi käyttää mitä tahansa kansia, kuten raejuustopurkin kantta, koirannamiämpärin kantta, pilttipurkin kantta, kattilan kantta tai vaikka alassuin käännettyä lautasta (joka on koiralle todella vaikea). Matolla kannet on yleensä helpompi nostaa tai kääntää ympäri kun taas kovalla lattialla tehtävät ovat vaikeampia.

Kun Miki oli pienempi, eikä sen kanssa oltu vielä tehty paljon mitään tällaisia tehtäviä, annoin Mikille tehtäväksi etsiä herkun kattilan kannen alta. Tehtävä oli silloin Mikille aivan liian vaikea, eikä se ole sen koommin enää edes yrittänyt, jos olen laittanut herkun kattilan kannen alle.

Eli, kannattaa aina aloittaa helpoimmista kansista ja siirtyä vaikeampiin pikkuhiljaa. Helpoimpia ovat pienet ja kevyet muoviset kannet, eli sellaiset joita koiran on helppo liikuttaa tai nostaa. Vaikeampia ovat suuremmat kannet, kuten muovilaatikon tai kattilan kansi tai pieni lautanen ylösalaisin.

Alla on kuvia joistain erilaisista kansista, mitä Mikille on annettu.

Yksittäiset tehtävät ovat Mikille helppoja ja namit on pääsääntöisesti syöty aina muutamissa sekunneissa. Isompien kansien kanssa Mikillä kestää kauemmin, esim. muovisen säilytyslaatikon kannen kanssa kesti noin minuutti, ennen kuin Miki sai namit syötyä.

---

![](https://b2.minimuutti.com/file/minimuutti-com/aktivointi/kannet/DSC56656-800px.jpg)

![](https://b2.minimuutti.com/file/minimuutti-com/aktivointi/kannet/DSC56665-800px.jpg)

![](https://b2.minimuutti.com/file/minimuutti-com/aktivointi/kannet/DSC56671-800px.jpg)

![](https://b2.minimuutti.com/file/minimuutti-com/aktivointi/kannet/DSC56322-800px.jpg)

![](https://b2.minimuutti.com/file/minimuutti-com/aktivointi/kannet/DSC56376-800px.jpg)

![](https://b2.minimuutti.com/file/minimuutti-com/aktivointi/kannet/DSC56406-800px.jpg)

![](https://b2.minimuutti.com/file/minimuutti-com/aktivointi/kannet/DSC56227-800px.jpg)

![](https://b2.minimuutti.com/file/minimuutti-com/aktivointi/kannet/DSC56295-800px.jpg)

![](https://b2.minimuutti.com/file/minimuutti-com/aktivointi/kannet/DSC56302-800px.jpg)

Kerran kun leikittiin noin 15 minuuttia näitä kansitehtäviä säilytyslaatikon kannella, niin tulos oli tämä :)

![](https://b2.minimuutti.com/file/minimuutti-com/aktivointi/kannet/DSC56307-800px.jpg)
