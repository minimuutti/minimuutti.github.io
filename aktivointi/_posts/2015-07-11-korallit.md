---
title: "Korallit"
layout: article
image:
  feature:
  teaser: https://b2.minimuutti.com/file/minimuutti-com/aktivointi/korallit/DS00661-245px.jpg
  thumb:
---

Virkatuista koralleista voi tehdä monia eri etsintätehtäviä koiralle. Lisäksi tämä on erinomainen keino hävittää vanhat lankakerien jämät kaapin pohjalta.

Koralli virkataan kuten pyöreä patalappu, mutta silmukoita lisätään enemmän, jotta se alkaa aaltoilla. Käytin näihin konepesun kestävää lankaa, jotta korallit voi pestä helposti joka pidentää niiden käyttöikää.

Aloitin tekemällä 5-6 ketjusilmukkaa jonka kiepautin ympyräksi ja yhdistin päät kiinteällä silmukalla, joilla myös loput korallista on tehty. Alussa lisäsin yhden silmukan jokaisella silmukalla, sitten joka toisella ja myöhemmin noin joka kolmannella tai joka neljännellä.

Tekemieni korallien halkaisija on noin 9-11 cm, mutta halutessasi voit tehdä niistä myös suurempia. Korallit tulee joka tapauksessa olla sen verran suuria, ettei koira vahingossa tule syöneeksi niitä. 45 kpl koralleja riitti täyttämään muovisen säilytyskorin.

Näistä koralleista tuli yksi Mikin suosikkitehtävistä. Miki rakastaa etsiä ruokaansa tuosta tehtävän 4 jättikorallista. Vaikka korallien virkkaaminen vaikuttaa työläältä ja se vie vähän aikaa, niin suosittelen silti kokeilemaan tätä koirasi kanssa.

##### Tehtävä 1: Korallit lattialla

Aloitimme helpolla tehtävällä, eli levitin korallit lattialle ja piilotin joukkoon aina muutamia pieniä nameja etsittäväksi.

[![](https://b2.minimuutti.com/file/minimuutti-com/aktivointi/korallit/DS00378-800px.jpg)](https://dl.dropboxusercontent.com/sh/ea1wtnz7z734o12/AAD7OLToTqmTqypXxmgtRBeZa/aktivointi/korallit/DS00378.jpg)

[![](https://b2.minimuutti.com/file/minimuutti-com/aktivointi/korallit/DS00358-800px.jpg)](https://dl.dropboxusercontent.com/sh/ea1wtnz7z734o12/AABOeBYbShsxUa7Zq_w5Ocr1a/aktivointi/korallit/DS00358.jpg)

##### Tehtävä 2: Korallit säilytyskorissa

Laitoin korallit koriin ja laitoin sinne väleihin pieniä nameja etsittäväksi. Jossain vaiheessa Miki helpotti tehtävää kaatamalla suurimman osan koralleista pois korista :D

[![](https://b2.minimuutti.com/file/minimuutti-com/aktivointi/korallit/DS00394-800px.jpg)](https://dl.dropboxusercontent.com/sh/ea1wtnz7z734o12/AADfeI9A-Nx2JSRGKxd_s9nla/aktivointi/korallit/DS00394.jpg)

[![](https://b2.minimuutti.com/file/minimuutti-com/aktivointi/korallit/DS00408-800px.jpg)](https://dl.dropboxusercontent.com/sh/ea1wtnz7z734o12/AABCha8PQENi-L-RdKvnPDsSa/aktivointi/korallit/DS00408.jpg)

[![](https://b2.minimuutti.com/file/minimuutti-com/aktivointi/korallit/DS00435-800px.jpg)](https://dl.dropboxusercontent.com/sh/ea1wtnz7z734o12/AADTO4xrlbJ6W8drfVyAu1M0a/aktivointi/korallit/DS00435.jpg)

[![](https://b2.minimuutti.com/file/minimuutti-com/aktivointi/korallit/DS00450-800px.jpg)](https://dl.dropboxusercontent.com/sh/ea1wtnz7z734o12/AACDIA1Q6J0pkHtFTX1uptkUa/aktivointi/korallit/DS00450.jpg)

##### Tehtävä 3: Korallit mukeissa

Laitoin jokaisen mukin pohjalle pienen namin ja päälle yhden korallin esteeksi.

[![](https://b2.minimuutti.com/file/minimuutti-com/aktivointi/korallit/DS00463-800px.jpg)](https://dl.dropboxusercontent.com/sh/ea1wtnz7z734o12/AAAXSn0xN26XY0D4-dGluhrka/aktivointi/korallit/DS00463.jpg)

[![](https://b2.minimuutti.com/file/minimuutti-com/aktivointi/korallit/DS00498-800px.jpg)](https://dl.dropboxusercontent.com/sh/ea1wtnz7z734o12/AAACPlgAn95oTlCPIKS-3rM9a/aktivointi/korallit/DS00498.jpg)

[![](https://b2.minimuutti.com/file/minimuutti-com/aktivointi/korallit/DS00475-800px.jpg)](https://dl.dropboxusercontent.com/sh/ea1wtnz7z734o12/AAB6zkv5-lGVYkrp27A0QOqqa/aktivointi/korallit/DS00475.jpg)

[![](https://b2.minimuutti.com/file/minimuutti-com/aktivointi/korallit/DS00501-800px.jpg)](https://dl.dropboxusercontent.com/sh/ea1wtnz7z734o12/AADEJV_OH34LLDQ8hnQvRibca/aktivointi/korallit/DS00501.jpg)

[![](https://b2.minimuutti.com/file/minimuutti-com/aktivointi/korallit/DS00536-800px.jpg)](https://dl.dropboxusercontent.com/sh/ea1wtnz7z734o12/AACq1o4zFGaZjjub-W63Br-ma/aktivointi/korallit/DS00536.jpg)

##### Tehtävä 4: Jättikoralli

Pujotin korallit kahteen eri pituiseen villalankaan ja solmin langat yhteen ja kieputin minikorallit yhdeksi jättikoralliksi ja piilotin nappuloita tuonne väleihin. Tämä tehtävä oli selkeästi haastavin, ei mitenkään vaikea Mikille, mutta tässä kului enemmän aikaa kuin muissa tehtävissä.

Tässä tehtävässä koiraa tulee valvoa erittäin tarkasti, ettei se tule syöneeksi villalankaa mikäli se katkeaa koiran suorittaessa tehtävää.

[![](https://b2.minimuutti.com/file/minimuutti-com/aktivointi/korallit/DS00661-800px.jpg)](https://dl.dropboxusercontent.com/sh/ea1wtnz7z734o12/AACO0G_XmNWOYGeH8Ienb1bya/aktivointi/korallit/DS00661.jpg)

[![](https://b2.minimuutti.com/file/minimuutti-com/aktivointi/korallit/DS00599-800px.jpg)](https://dl.dropboxusercontent.com/sh/ea1wtnz7z734o12/AACVSbUbrqtTuNwXhcFMJ3EUa/aktivointi/korallit/DS00599.jpg)

[![](https://b2.minimuutti.com/file/minimuutti-com/aktivointi/korallit/DS00652-800px.jpg)](https://dl.dropboxusercontent.com/sh/ea1wtnz7z734o12/AADltL1RCLunOCgyPoaPSRZMa/aktivointi/korallit/DS00652.jpg)

[![](https://b2.minimuutti.com/file/minimuutti-com/aktivointi/korallit/DS00628-800px.jpg)](https://dl.dropboxusercontent.com/sh/ea1wtnz7z734o12/AABHFIbdPYzUZP9PbYtIJ-RMa/aktivointi/korallit/DS00628.jpg)

[![](https://b2.minimuutti.com/file/minimuutti-com/aktivointi/korallit/DS00631-800px.jpg)](https://dl.dropboxusercontent.com/sh/ea1wtnz7z734o12/AADzQXPZmL8uThuxSOicr7tTa/aktivointi/korallit/DS00631.jpg)
