---
title: "Fleecerullat"
layout: article
image:
  feature:
  teaser: https://b2.minimuutti.com/file/minimuutti-com/aktivointi/fleecerullat/DS09098-245px.jpg
  thumb:
---

Tämä tehtävä on siitä kiva, sen vaikeustasoa on helppo mukauttaa oman koiran osaamiseen.

Tein nämä tehtävät joulukalenterista saatuun lokerikkoon. Mikäli sinulla ei satu olemaan tällaista lokerikkoa, niin voit käyttää tässä yhtä hyvin puhdistettua työkalulaatikon, viehelaatikon tai vaikka korulaatikon lokerikkoa.

Tehtävässä on hyvä käyttää fleecekangasta, koska se on kestävää eikä se purkene. Mikäli sinulla ei ole  fleecekangasta, voi samaa tehtävää kokeilla aikakauslehden sivuista leikatuilla suikaleilla.

Leikkasin fleecestä 24 hieman eri kokoista suikaletta, koska lokerikon koloset ovat vähän eri kokoisia. Aloitimme helpolla tehtävällä, jossa rullasin fleecet pieniksi rulliksi ja laitoin pienen namin palasen jokaiseen koloon rullan alle. Mikiltä kesti noin 3 minuuttia saada kaikki namit syötyä.

Mikäli koirasi ei ennen ole etsinyt paljoa, niin tämän voi yhtä hyvin aloittaa niin, että laittaa namit osittain näkyville rullien viereen.

![](https://b2.minimuutti.com/file/minimuutti-com/aktivointi/fleecerullat/DS09036-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09047-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09098-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09140-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09184-800px.jpg)

Myöhemmin vaikeutin tehtävää niin, että rullasin namit piiloon fleecerullien sisälle. Tällöin Mikiltä kesti noin 6 minuuttia saada kaikki namit syötyä. 

![](https://b2.minimuutti.com/file/minimuutti-com/aktivointi/fleecerullat/DS09218-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09250-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09253-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09333-800px.jpg)

![](https://b2.minimuutti.com/file/minimuutti-com/aktivointi/fleecerullat/DS09355-800px.jpg)
