---
title: "Paperirullien hylsyt"
layout: article
image:
  feature:
  teaser: https://b2.minimuutti.com/file/minimuutti-com/aktivointi/paperirullien-hylsyt/DS03018-245px.jpg
  thumb:
---

Tyhjät paperirullien hylsyt ovat itsetehtyjen koirien aktivointilelujen ehdoton klassikko.

Toki rullan sisään voi vain laittaa muutaman namin ja taittaa vaan ne päät umpeen, mutta olen koonnut tänne muitakin kivoja tapoja käyttää näitä hylsyjä.

Hylsyjä saa ainakin talouspaperista, wc-paperista, lahjapaperista, foliosta sekä tuorekelmusta. Koiralle saa antaa vain kartongista tai pahvista valmistettuja hylsyjä. Veteenhajoavia wc-paperista tehtyjä valkoisia hylsyjä koiralle ei tule antaa.

#### Klassikko

Hylsyn sisään laitetaan nami tai pari ja hylsyn päät taitellaan kiinni. Hylsyn päät voi halutessaan vielä sulkea palalla maalarinteippiä.

Mikiltä kestää vain parikymmentä sekuntia saada namit ulos teippaamattomasta hylsystä.

![](https://b2.minimuutti.com/file/minimuutti-com/aktivointi/paperirullien-hylsyt/DSC60209-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC60211-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC60221-800px.jpg)

#### Paperipallot hylsyn sisällä

Laitoin 1-2 nappulaa jokaisen paperipallon sisään ja laitoin 4 kpl paperipalloja hylsyn sisään. Paperipalloja tehdessä tulee varmistaa ettei papereissa ole niittejä.

Mikiltä kesti noin 2 minuuttia saada kaikki nappulat syötyä.

![](https://b2.minimuutti.com/file/minimuutti-com/aktivointi/paperirullien-hylsyt/DSC52305-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC52341-800px.jpg)

#### Hylsyt laatikossa

Tämän tehtävän voi tehdä useammalla eri tavalla. Namit voi laittaa laatikon pohjalle ja asettaa rullat siihen päälle esteeksi. Tai namit voi laittaa piiloon rullien sisälle ennen kuin rullat laittaa laatikkoon. Namit voi myös kääräistä paperipallojen sisään ja täyttää putket paperipalloilla ennen kuin ne laittaa laatikkoon. Ja jos tämäkin on liian helppoa koirallesi, voit vielä paketoida laatikon rullineen vaikka sanomalehden sivuilla ja teipata ne pohjasta kiinni.

Alla olevissa kuvissa on ensin laitettu namit paperipallojen sisälle ja ne on tungettu hylsyjen sisään. Hylsyt on laitettu laatikkoon ja laitoin myös muutaman irtonamin rullien väliin. Laatikko on lopuksi päällystetty aikakauslehden kansilehdellä, katso kuvat alla.

Käyttämäni laatikko ei ole kovinkaan syvä, eli siihen mahtuu vain yksi kerros hylsyjä. Mikäli sinulla on enemmän hylsyjä ja suurempi laatikko, niin hylsyjä voi laittaa laatikkoon myös useamman kerroksen niin tehtävästä tulee koiralle haastavampi.

Aikakauslehden sivuista sekä kansista on poistettava mahdolliset niitit ennen kuin niitä antaa koiralle.

Mikiltä kesti noin 15-20 minuuttia saada kaikki namit syötyä.

![](https://b2.minimuutti.com/file/minimuutti-com/aktivointi/paperirullien-hylsyt/DS02988-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03005-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03018-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03093-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS02966-800px.jpg)

Näissä kuvissa näkyy kun laitoin nappulat hylsyjen alle sekä niiden väleihin ja ladoin hylsyjä laatikkoon kolme kerrosta. Mikiltä kesti nappuloiden löytäminen noin 3 minuuttia.

![](https://b2.minimuutti.com/file/minimuutti-com/aktivointi/paperirullien-hylsyt/DS21262-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS21275-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS21317-800px.jpg)

Laitoin kahden talouspaperirullan hylsyn sisälle nappuloita ja sitten työnsin hylsyt tähän laatikkoon. Teippasin vielä laatikon päädyt kiinni, jotta tehtävästä tuli hieman vaikeampi.

![](https://b2.minimuutti.com/file/minimuutti-com/aktivointi/paperirullien-hylsyt/DS41301-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS41327-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS41341-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS41363-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS41393-800px.jpg)

#### Hylsyt laatikossa II

Paperirullien hylsyillä voi täyttää laatikon myös niin, että laittaa hylsyt pystyyn ja ripottelee namit tai nappulat rullien sisälle tai niiden väleihin.

Käyttämääni kenkälaatikkoon meni noin 40 hylsyä ja Mikiltä kesti noin 7 minuuttia saada kaikki nappulat syötyä.

Jos sinulla ei ole tarpeeksi tyhjiä rullia tähän tehtävään, niin kannattaa kokeilla tätä saman kaltaista tehtävää "[Paperiset rullat laatikossa](/aktivointi/paperiset-rullat-laatikossa/)".

![](https://b2.minimuutti.com/file/minimuutti-com/aktivointi/paperirullien-hylsyt/DS20931-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS20996-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS21050-800px.jpg)

#### Litistetyt hylsyt laatikossa

Valitsin tehtävään hieman hylsyjä leveämmän laatikon ja litistin 10 hylsyä jolloin niistä tuli myös leveämpiä. Tungin litistetyt hylsyt laatikkoon, jonne ne jäivät aika tiukkaan kiinni ja ripottelin sekaan muutamia nappuloita.

Mikiltä kesti alle minuutin käännellä laatikkoa niin että nappulat putosivat ulos.

Tehtävästä saa tehtyä vaikeamman jos vaihtaa nappulat tahmeampiin nameihin, kuten pehmeisiin ankka- tai kanafileen paloihin.

![](https://b2.minimuutti.com/file/minimuutti-com/aktivointi/paperirullien-hylsyt/DS39330-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS39345-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS39353-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS39373-800px.jpg)

#### Rullatut pikkupyyhkeet hylsyjen sisällä

Rullasin jokaisen pikkupyyhkeen sisälle muutaman pienen kuivatun kanafileen palasen, mutta tässä voi käyttää muitakin kuivia nameja. Pyyhkeet mahtuivat rullien sisälle juuri ja juuri, joten isompien namien kanssa pyyhkeet eivät välttämättä olisivat hylsyihin enää mahtuneet.

Mikiltä kesti noin 7 minuuttia saada kaikki namit ulos viidesta tällaisesta rullasta.

![](https://b2.minimuutti.com/file/minimuutti-com/aktivointi/paperirullien-hylsyt/DSC59456-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC59769-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC59808-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC59883-800px.jpg)

#### Neljä hylsyä viidennen sisällä

Taittelin neljä wc-paperirullan hylsyä pituussuunnassa. Leikkasin puolikosteasta ankkafileestä muutamia kapeita siivuja ja pujotin ne tuonne koloihin hylsyjen sisäpuolelle.

Sitten puristin kaikki neljä taiteltua hylsyä kasaan ja tungin ne viidennen hylsyn sisälle.

Mikiltä kesti noin 4 minuuttia saada kaikki herkut ulos tästä.

![](https://b2.minimuutti.com/file/minimuutti-com/aktivointi/paperirullien-hylsyt/DS03237-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03260-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03275-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03334-800px.jpg)

#### Lehtirulla hylsyssä

Rullasin mainoslehden sisälle muutamia pieneksileikattuja puolikostean kanafileen palasia ja tungin lehtirullan talouspaperirullan hylsyn sisälle. Mikiltä kesti noin 7 minuuttia löytää kaikki namin palaset.

Lehdeksi kannattaa valita sellainen minkä sivut on liimattu (ei nidottu). Tai jos käytät nidottua lehteä niin niitit tulee poistaa ennen kuin sen antaa koiralle.

![](https://b2.minimuutti.com/file/minimuutti-com/aktivointi/paperirullien-hylsyt/DSC59470-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC60126-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DSC60162-800px.jpg)

#### Rullat isoissa mukeissa

Taitoin 4 talouspaperirullan hylsyä puoliksi ja tungin ne neljään isoon mukiin. Ripottelin nappuloita hylsyjen sisälle, sekä joitain nappuloita myös mukien pohjille.

Mikiltä kesti noin 2 minuuttia saada kaikki nappulat syötyä.

![](https://b2.minimuutti.com/file/minimuutti-com/aktivointi/paperirullien-hylsyt/DS03116-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03153-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03193-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03198-800px.jpg)

#### Rullat namiämpäreissä

Laitoin kolme talouspaperirullan hylsyä tyhjään namiämpäriin. Laitoin rullien sisälle muutamia nappuloita ja suljin paketin toisella namiämpärillä.

Rullat mahtuvat ämpäriin juuri ja juuri, joten ne pitävät nuo ämpärit hyvin kiinni toisissaan.

Mikiltä kesti vajaan minuutin saada namit ulos.

![](https://b2.minimuutti.com/file/minimuutti-com/aktivointi/paperirullien-hylsyt/DS12318-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS12458-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS12388-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS12399-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS12411-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS12452-800px.jpg)

#### Rullat hyllyn alla

Tässä tehtävässä voit käyttää haluamasi määrän rullia, itse käytin viittä rullaa.

Otin yhden rullan, laitoin sen hyllyn eteen ja merkkasin rullaan lyijykynällä hyllyn alaosan korkeuden (katso alla kuvakollaasin kohta 1). Leikkasin ensimmäisestä rullasta ylimääräisen pätkän pois merkkejä pitkin (kuvakollaasin kohta 2). Sitten käytin tätä ensimmäistä mallina ja leikkasin saman verran pois muistakin rullista.

Otin nuo ylimääräiset pätkät, rullasin niitä ja tungin yhden pätkän jokaisen rullan päähän. Ennen kuin painoin ne kokonaan rullien sisälle, niin laitoin niiden sisälle nappuloita sekä jokaiseen yhden herkkupalan (kuvakollaasin kohta 3 ja 4). Tämän jälkeen asetin rullat hyllyn alle.

Jos arvelet tehtävän olevan liian vaikea koirallesi, voit ensin tehdä tästä helpomman version, eli laittaakin namit suoraan hylsyjen sisälle jolloin ne leviävät heti lattialle kun koira saa kaivettua rullan esiin.

Tässä tehtävässä voit käyttää muitakin huonekaluja, kuten esimerkiksi sohvapöytää. Huonekalun tulee kuitenkin olla niin vankka, ettei koira vahingossakaan saa sitä kaadettua.

Mikiltä kesti namien saaminen ulos näistä viidestä rullasta noin 9 minuuttia.

![](https://b2.minimuutti.com/file/minimuutti-com/aktivointi/paperirullien-hylsyt/tp_kollaasi-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13683-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13699-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13704-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13876-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13787-800px.jpg)

#### Kuusikulmio fleecellä

Leikkasin fleecestä noin 17cm x 75cm palasen. Laitoin sisälle muutaman ankkafileen palasen sekä joitain nappuloita ja rullasin fleecen pitkäksi pötköksi.

Leikkasin noin 70cm pitkän lahjapaperirullan hylsyn kuuteen osaan ja pujotin viisi niistä pätkistä fleecepötkön päälle. Kuudennella palasella yhdistin sitten tuon fleecen kuusikulmioksi, eli tungin molemmat päät fleecestä tuon viimeisen hylsyn sisään.

Mikiltä kesti noin 6 minuuttia saada kaikki namit ulos.

![](https://b2.minimuutti.com/file/minimuutti-com/aktivointi/paperirullien-hylsyt/DS03338_-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03352-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03389-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03482-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03565-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS03609-800px.jpg)

#### Lahjapaketoidut hylsyt

Käytin tehtävässä kahta talouspaperirullaa sekä paksua pakkauspaperia.

Laitoin nappuloita sekä muutamia nameja rullien sisälle. Käärin rullat yksittäin paperin sisälle ja käänsin paperin päät umpeen. Mikäli haluat tehdä tehtävästä vaikeamman niin voit kiinnittää paperin maalarinteipillä.

Mikiltä kesti kahden paketoidun hylsyn tuhoaminen noin 4 minuuttia.

![](https://b2.minimuutti.com/file/minimuutti-com/aktivointi/paperirullien-hylsyt/DS13533-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13544-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13571-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13603-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS13647-800px.jpg)

#### Rengaspallot

Leikkasin muutaman talouspaperirullan hylsyn kapeiksi renkaiksi. Pujotin 4-5 rengasta päällekkäin ja laitoin jokaisen paketin sisälle yhden ison namin.

Mikiltä kesti kuuden pikkupaketin tuhoaminen noin 2-3 minuuttia.

![](https://b2.minimuutti.com/file/minimuutti-com/aktivointi/paperirullien-hylsyt/DS14255-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14265-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14342-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14348-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14402-800px.jpg)

#### Renkaat mukissa

Edellisestä tehtävästä jääneet ehjät renkaat voi käyttää uudelleen kun ne laittaa esteeksi mukiin.

Laitoin mukien pohjalle muutaman pienen namin ja kasan renkaita siihen päälle esteeksi.

![](https://b2.minimuutti.com/file/minimuutti-com/aktivointi/paperirullien-hylsyt/DS14422-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14437-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14463-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14483-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14486-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14535-800px.jpg)

![](https://b2.minimuutti.com/file/minimuutti-com/aktivointi/paperirullien-hylsyt/DS14551-800px.jpg)

#### Foliorullan hylsy

Leikkasin foliorullan hylsystä noin 15 sentin mittaisen pätkän. Taitoin yhden ankkafileen ja yhden kanafileen keskeltä puoliksi, V kirjaimen malliseksi. Sitten laitoin nämä päällekkäin niin, että tahmea ankkafile jäi päälimmäiseksi ja kanafile meni sisimmäiseksi ja tungin nämä tuonne hylsyn keskelle.

Mikiltä kesti noin 5 minuuttia saada ne herkut ulos sieltä.

[![](https://b2.minimuutti.com/file/minimuutti-com/aktivointi/paperirullien-hylsyt/DSC41076-800px.jpg)](https://dl.dropboxusercontent.com/sh/ea1wtnz7z734o12/AAAsqjrZNyZa0sLMzwIz8168a/aktivointi/paperirullien-hylsyt/DSC41076.jpg)

[![](https://b2.minimuutti.com/file/minimuutti-com/aktivointi/paperirullien-hylsyt/DSC41122-800px.jpg)](https://dl.dropboxusercontent.com/sh/ea1wtnz7z734o12/AACCL9UET4ZyQpuMQmbS4J6sa/aktivointi/paperirullien-hylsyt/DSC41122.jpg)

[![](https://b2.minimuutti.com/file/minimuutti-com/aktivointi/paperirullien-hylsyt/DSC41270-800px.jpg)](https://dl.dropboxusercontent.com/sh/ea1wtnz7z734o12/AAC5GOLE6I5YMz9QefRuKOgna/aktivointi/paperirullien-hylsyt/DSC41270.jpg)

Paperirullien hylsyjä on käytetty myös [Palloputket](/aktivointi/palloputket/) tehtävässä.

[![](https://b2.minimuutti.com/file/minimuutti-com/aktivointi/palloputket/DS38807-800px.jpg)](/aktivointi/palloputket/)
