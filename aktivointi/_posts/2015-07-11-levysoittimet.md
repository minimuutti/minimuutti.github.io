---
title: "Levysoittimet"
layout: article
image:
  feature:
  teaser: https://dl.dropboxusercontent.com/sh/ea1wtnz7z734o12/AAB4zH1IfQTacQ8w7iielcHma/aktivointi/levysoittimet/DSC54548-245px.jpg
  thumb:
---

Levysoittimen rakentaminen vie vähän aikaa ja vaatii kärsivällisyyttä, mutta lopputulos on sen arvoinen.

Levysoitinta varten tarvitset matalan pahvilaatikon, ohutta kovaa pahvia, neljä nippusidettä tai kaksi haaranastaa sekä kaksi pikkutavaraa jotka saa liimattua pahviin nupeiksi, sekä liimaa.

Aloitin leikkaamalla matalaan pahvilaatikkoon kaksi pyöreää reikää. Piirsin ensin ympyrät laatikon kanteen pyöreän koirannamiämpärin avulla ja leikkasin sitten ympyrät auki askarteluveitsellä. Reijistä tulee tehdä sen kokoiset, että koira pystyy syömään namit tuolta laatikon pohjalta. Jos et omista askarteluveistä, niin voit yhtä hyvin käyttää saksia.

Seuraavaksi otin vahvaa ohutta pahvia. Piirsin siihen kaksi vähän suurempaa ympyrää, kuin ne mitkä ensin leikkasin pois tuosta laatikosta. Leikkasin nämäkin pahviympyrät irti askarteluveitsellä ja näistä tuli kannet noille reijille. Kannet olivat halkaisijaltaan noin 1,5 cm suuremmat kuin nuo reijät.

Tämän jälkeen tein askarteluveitsen kärjellä pienet reijät sekä pahvilaatikon ulkoreunoihin että leikkaamieni isompien ympyröiden reunaan kiinnitystä varten (merkattu alimpaan kuvaan punaisella X:llä).

Seuraavaksi kiinnitin kannet tuohon laatikkoon nippusiteillä. Käytin kaksi nippusidettä kumpaankin kanteen: toisesta nippusiteestä käytin vain sen lukko-osan, jolla lukitsin tuon toisen nippusiteen kiinni (katso alin kuva, joka avautuu suurempana klikkaamalla). Kiinnitykseen voisi yhtä hyvin käyttää askarteluun tarkoitettuja haaranastoja, mutta niiden puuttuessa käytin nippusiteitä.

Kun kannet oli kiinnitetty, otin kahdesta kissannamituubista muoviset kannet, jotka liimasin nupeiksi noihin kansiin. Tässä voit käyttää mitä tahansa esineitä, jotka vaan saa liimattua tuohon pahviin kiinni. Kanteen voi kiinnittää vaikka kohollaan olevat pahvin palaset, jos muita esineitä ei satu olemaan. Kansissa tulee kuitenkin olla jotkin nupit, joista koira saa tassulla tai kuonolla työnnettyä.

Käyttämäni liima ei ollut kovinkaan kestävää, kuten kuvista näkyy... jouduin liimailemaan noita nuppeja pariin otteeseen uudestaan, kun Miki oli niin innokas DJ&nbsp;&nbsp;:D

Tämä tehtävä oli Mikille helppo, Miki keksi tämän tehtävän idean noin 15-20 sekunnissa.

---

[![](https://dl.dropboxusercontent.com/sh/ea1wtnz7z734o12/AAABBPSXSDs9qQPV3OBFEFvua/aktivointi/levysoittimet/DSC54511-800px.jpg)](https://dl.dropboxusercontent.com/sh/ea1wtnz7z734o12/AADb4f_QLPS3POrZClgc-4HQa/aktivointi/levysoittimet/DSC54511.jpg)

[![](https://dl.dropboxusercontent.com/sh/ea1wtnz7z734o12/AABCXtAIMdhgQWRr_3T_Ttzra/aktivointi/levysoittimet/DSC54548-800px.jpg)](https://dl.dropboxusercontent.com/sh/ea1wtnz7z734o12/AABcBLmb3EWGadRZPzdDRnCDa/aktivointi/levysoittimet/DSC54548.jpg)

[![](https://dl.dropboxusercontent.com/sh/ea1wtnz7z734o12/AADzz_tvg9LrvUm05nOMQx2na/aktivointi/levysoittimet/DSC54554-800px.jpg)](https://dl.dropboxusercontent.com/sh/ea1wtnz7z734o12/AADp7xzisjgnSMNMvxJlHqKCa/aktivointi/levysoittimet/DSC54554.jpg)

[![](https://dl.dropboxusercontent.com/sh/ea1wtnz7z734o12/AABUnG4pnX3DMYDqEMMHVPIqa/aktivointi/levysoittimet/DSC54624-800px.jpg)](https://dl.dropboxusercontent.com/sh/ea1wtnz7z734o12/AAC054D_ZFfALFhY-sThpV4ya/aktivointi/levysoittimet/DSC54624.jpg)

[![](https://dl.dropboxusercontent.com/sh/ea1wtnz7z734o12/AAA1QJsXUy1tdHdzGdy4xuOaa/aktivointi/levysoittimet/DSC54681-800px.jpg)](https://dl.dropboxusercontent.com/sh/ea1wtnz7z734o12/AABsgh7W4slhu9kNIaY63zbRa/aktivointi/levysoittimet/DSC54681.jpg)

[![](https://dl.dropboxusercontent.com/sh/ea1wtnz7z734o12/AABPnxlriB8DS6D2M9_UaW1ra/aktivointi/levysoittimet/DSC54691-800px.jpg)](https://dl.dropboxusercontent.com/sh/ea1wtnz7z734o12/AAAceuSFQP9zSam7nsGx6jE8a/aktivointi/levysoittimet/DSC54691.jpg)

[![](https://dl.dropboxusercontent.com/sh/ea1wtnz7z734o12/AAAjyhrCeTRf901QGSkvW3f0a/aktivointi/levysoittimet/DSC54485_2-800px.jpg)](https://dl.dropboxusercontent.com/sh/ea1wtnz7z734o12/AABZI-aCvxy3PtgK89Z5guJKa/aktivointi/levysoittimet/DSC54485_2.jpg)
