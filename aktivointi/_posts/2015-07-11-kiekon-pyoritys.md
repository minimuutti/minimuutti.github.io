---
title: "Kiekon pyöritys"
layout: article
image:
  feature:
  teaser: https://b2.minimuutti.com/file/minimuutti-com/aktivointi/kiekon-pyoritys/DSC57855-245px.jpg
  thumb:
---

Kierrätykseen menevästä roskasta saa aikaan vaikka mitä kivaa, kun käyttää vähän mielikuvitusta.

Sain aivan mahtavan idean pahvisesta kuljetusalustasta, jonka sisäosa on pyöreä ja sisäkulmissa on madallukset, jotka ovat kuin tehty namien piilotusta varten. Ihan kuin tämä alusta olisi alunperinkin suunniteltu koiran aktivointipeliksi. (Alusta on kuitenkin peräisin pyöreän keittiövaa'an pakkauksesta.)

Mittasin ensin tuon alustan ympyrän sisähalkaisijan ja sitten leikkasin erillisestä pahvista hieman pienemmän ympyrän. Pahvimuotin sisähalkaisija on 20cm ja pyörivän kiekon halkaisija on noin 19cm. Tämän jälkeen leikkasin tuosta kiekon yhdeltä sivulta palasen pois, jotta kun kolon pyöräyttää kulmaan niin Miki saa otettua namin sieltä kulmasta.

Pyörivä kiekko on kiinnitetty kahdella nippusiteellä, mutta kiinnityksen olisi voinut tehdä myös haaranastalla.

Kiekkoon on kiinnitetty koirannamituubin kansi kaksipuoleisella teipillä, jotta kiekossa on joku kädensija mistä saa tassulla tai kuonolla työnnettyä. Senkin olisi voinut kiinnittää myös liimalla. Kädensijan voi tehdä muustakin, kuten vitamiinipurkin kannesta tai muovisesta kertakäyttömukista, jonka on pohjasta leikattu sentin korkuinen siivu.

Peli on vielä viimeistelty kivalla kanatarralla, jonka liimasin tuohon namituubin kanteen :)

Miki ei aluksi ymmärtänyt tätä peliä, vaan yritti lähinnä repiä tuon kiekon irtija kiekko kärsi lieviä vahinkoja... Tein kiekosta sitten vielä uuden version, johon laitoin kaksi koloa ja vahvistin kiekon kontaktimuovilla ennen sen kiinnitystä alustaan..

Nameina käytin litteitä ankkafileestä leikattuja palasia.

---

[![](https://b2.minimuutti.com/file/minimuutti-com/aktivointi/kiekon-pyoritys/DSC57798-800px.jpg)](https://dl.dropboxusercontent.com/sh/ea1wtnz7z734o12/AABkpnoTkOz7H8LYZy9T-fCKa/aktivointi/kiekon-pyoritys/DSC57798.jpg)

[![](https://b2.minimuutti.com/file/minimuutti-com/aktivointi/kiekon-pyoritys/DSC57802-800px.jpg)](https://dl.dropboxusercontent.com/sh/ea1wtnz7z734o12/AAAsENO4TKDwC6hnyCOoKboUa/aktivointi/kiekon-pyoritys/DSC57802.jpg)

[![](https://b2.minimuutti.com/file/minimuutti-com/aktivointi/kiekon-pyoritys/DSC57812-800px.jpg)](https://dl.dropboxusercontent.com/sh/ea1wtnz7z734o12/AAB0zp9FJCOmpu4B0L_Qru0oa/aktivointi/kiekon-pyoritys/DSC57812.jpg)

[![](https://b2.minimuutti.com/file/minimuutti-com/aktivointi/kiekon-pyoritys/DSC57866-800px.jpg)](https://dl.dropboxusercontent.com/sh/ea1wtnz7z734o12/AADR5Z4HBQ5X6ssd9TOim_Gsa/aktivointi/kiekon-pyoritys/DSC57866.jpg)

[![](https://b2.minimuutti.com/file/minimuutti-com/aktivointi/kiekon-pyoritys/DSC57855-800px.jpg)](https://dl.dropboxusercontent.com/sh/ea1wtnz7z734o12/AAC-epYxDd9fW49UwMysinRMa/aktivointi/kiekon-pyoritys/DSC57855.jpg)

[![](https://b2.minimuutti.com/file/minimuutti-com/aktivointi/kiekon-pyoritys/DSC57772-800px.jpg)](https://dl.dropboxusercontent.com/sh/ea1wtnz7z734o12/AABGsB8EPsU-BH8zYT-eCr1ia/aktivointi/kiekon-pyoritys/DSC57772.jpg)

[![](https://b2.minimuutti.com/file/minimuutti-com/aktivointi/kiekon-pyoritys/DSC57789-800px.jpg)](https://dl.dropboxusercontent.com/sh/ea1wtnz7z734o12/AAC72PPydoBT9Om7irt58VjZa/aktivointi/kiekon-pyoritys/DSC57789.jpg)

[![](https://b2.minimuutti.com/file/minimuutti-com/aktivointi/kiekon-pyoritys/DSC57795-800px.jpg)](https://dl.dropboxusercontent.com/sh/ea1wtnz7z734o12/AABcx8b-hAx0uUTjXWaKvpoqa/aktivointi/kiekon-pyoritys/DSC57795.jpg)
