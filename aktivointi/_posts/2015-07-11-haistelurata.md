---
title: "Haistelurata"
layout: article
image:
  feature:
  teaser: https://b2.minimuutti.com/aktivointi/haistelurata/DSC58497-245px.jpg
  thumb:
---

Haistelu on yksi tehokkaimmista keinoista väsyttää koiraa. Mikäli koira ei ole aiemmin etsinyt, niin on hyvä aloittaa vaikka vain kolmella esineellä/esteellä.

Koiran taitojen karttuessa esineitä/esteitä voi lisätä pikkuhiljaa.

Esineinä/esteinä voi käyttää melkeinpä mitä tahansa laatikoita, putkiloita, ämpäreitä, vateja, säilytyskoreja, palloja, kasseja, raheja, tyynyjä, rullattuja mattoja jne.

Tehtävässä ei kannata käyttää mitään sellaisia esineitä mihin koiralla ei ole muutoinkaan oikeutta koskea. Myöskään kaatuilevia huonekaluja, teräviä tai lasista tehtyjä esineitä ei tule käyttää. Rata kannattaa joka tapauksessa suunnitella niin, ettei koira voi satuttaa siinä kuonoaan haistellessaan ja ettei mikään esine voi kaatua sen päälle.

Koiran koko on myös syytä ottaa huomioon rataa suunnitellessaan. Koiran/kuonon tulee yltää ja mahtua sinne mihin nameja piilotetaan ja toisaalta on myös hyvä huomioida että pienempi koira ei välttämättä saa nameja ulos liian korkeareunaisista laatikoista jne.

Kuvissa näkyvä rata sisälsi:

- pahvilaatikoita, joiden sisällä oli palloja/köysileluja/suuria muovipurkkeja esteenä
- muovisia säilytyslaatikoita, joissa oli sisällä maalarinteippirulla sekä kumisia leluja
- 1 muovinen sekä 2 pahvista putkiloa
- koripallo
- muovinen jakkara
- palapelimaton paloista tehty este
- pyörätraineri
- sohvatyynyjä
- vati jossa oli palloja esteenä
- punottu kori, jonka sisällä oli tennispalloja esteenä
- ritilä
- lisäksi heitin jokusen namin myös pöytien tai työtuolin jalkojen alle

Nameina tässä voi käyttää ihan mitä tahansa nameja, itse käytin kuivatusta kanafileestä pieneksi leikattuja palasia.

Radan suunnittelu, kokoaminen ja purkaminen kesti yhteensä noin 10-15 minuuttia. Suosittelen silti kokeilemaan tätä, koska ainakin Miki rakastaa kaikkea hajutyöskentelyä ja sen sai hyvin väsytettyä noin 20 minuutin etsimisellä. 

Koira kannattaa aina laittaa odottamaan huoneen ulkopuolelle namien piilotuksen ajaksi ja piiloja on hyvä vaihdella jokaisella kerralla.

---

![](https://b2.minimuutti.com/aktivointi/haistelurata/DSC58497-800px.jpg)

![](https://b2.minimuutti.com/aktivointi/haistelurata/DSC58550-800px.jpg)

![](https://b2.minimuutti.com/aktivointi/haistelurata/DSC58517-800px.jpg)

![](https://b2.minimuutti.com/aktivointi/haistelurata/DSC58525-800px.jpg)

![](https://b2.minimuutti.com/aktivointi/haistelurata/DSC58539-800px.jpg)

![](https://b2.minimuutti.com/aktivointi/haistelurata/DSC58571-800px.jpg)

![](https://b2.minimuutti.com/aktivointi/haistelurata/DSC58613-800px.jpg)

![](https://b2.minimuutti.com/aktivointi/haistelurata/DSC58619-800px.jpg)

![](https://b2.minimuutti.com/aktivointi/haistelurata/DSC58634-800px.jpg)

![](https://b2.minimuutti.com/aktivointi/haistelurata/DSC58632-800px.jpg)

![](https://b2.minimuutti.com/aktivointi/haistelurata/DSC58640-800px.jpg)

![](https://b2.minimuutti.com/aktivointi/haistelurata/DSC58652-800px.jpg)

![](https://b2.minimuutti.com/aktivointi/haistelurata/DSC58672-800px.jpg)
