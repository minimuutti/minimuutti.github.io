---
title: "Tuubin pyöritys"
layout: article
image:
  feature:
  teaser: https://cdn.minimuutti.com/aktivointi/tuubin-pyoritys/DS23531-245px.jpg
  thumb:
---

Tässä pelissä koiran on tarkoitus rullata telineessä olevaa tuubia, jotta nappulat putoilevat alas.

Aloitin piirtämällä telineen ääriviivat pahvilaatikkoon ja sitten leikkasin telineen irti askarteluveitsellä. Jos sinulla on pienempi koira, voit yhtä hyvin solmia narut tuolin tai pöydän jalkoihin kiinni, eikä telinettä tarvitse rakentaa. Miki tunnetusti on välillä vähän "suurpiirteinen" :D joten rakensin kehikon suosiolla pahvista.

Tärkeintä on, että tehtävä on koiralle sopivalla korkeudella. Telineen sopiva korkeus on varmaan enintään sama kuin koiran säkäkorkeus, minun telineestä tuli noin 15 cm Mikin säkäkorkeutta matalampi.

Valitsin tehtävään ison Pringlestuubin, koska se oli oikean kokoinen tuohon telineeseen. Ensin tein keskelle pohjaa sekä kantta narun mentävät reiät. Sitten leikkasin purkin kylkeen 10 eri kokoista reikää, josta nappulat mahtuvat helposti ulos. Katso kuvakollaasin kuvat 1 ja 2.

Tein purkkiin tarkoituksella liikaa reikiä jotta nappulat ja muut namit putoilivat ensimmäisellä kerralla helposti ulos. Tämä siksi, että Miki tajusi tuon rullailun eikä alkanut ravistelemaan telinettä.

Kun purkki oli reijitetty, niin pujotin 6 mm paksun köyden sekä purkin että kannen lävitse. Tämän jälkeen tein solmut köyteen sekä purkin pohjan että kannen päälle. Kun köysi oli solmittu niin teippasin kannen vielä kiinni purkkiin. Katso kuvakollaasin kuvat 3-5.

Tein telineeseen reijät kiinnitystä varten. Seuraavaksi solmin purkin kiinni telineeseen tuolla samalla köydellä joka meni purkin läpi. Köyttä kannattaa jättää riittävästi kumpaankin päähän jotta sen saa kiinnitettyä. Kun purkki oli kiinnitetty, niin tarkastin että purkki pyörii narussa helposti. Katso kuvakollaasin kuvat 6-9.

Kun peli oli valmis, niin laitoin vielä pari matalaa levypainoa pelin pohjan päälle, jotta se pysyi paremmin paikallaan. Mikäli käytät tehtävässä jotain painoja, niin valitse vain sellaisia painoja jotka eivät voi vieriä tai kaatua koiran tassujen päälle.

Laitoin nappuloita sekä muutamia namipaloja purkkiin sen reijistä. Tässä kannattaa käyttää vain kuivia nameja, koska purkkia ei oikein voi jälkikäteen avata puhditusta varten. Laitoin alkuun pari nappulaa myös telineen pohjalle, sekä purkin päälle josta ne tippuivat pelkällä hipaisulla, jotta Miki ymmärsi mistä nappulat tulee ja mistä ne syödään.

Ensimmäisellä kerralla Mikiltä kesti noin 2-3 minuuttia saada kaikki nappulat ja namit ulos tästä. 

Kun Miki sukelsi namien perässä, niin se tuli kääntäneeksi rullaa myös niskallaan, jolloin muutamia nameja putoili sen niskaan ja ne jäivät kiinni karvojen sekaan. Kylläpä saimme hyvät naurut :D

Ensimmäisen kerran jälkeen peitin purkista suurimman reiän, jolloin tehtävästä tuli hieman haastavampi. Reiän voi peittää pelkällä teipilläkin, mutta tällöin teipin liimapuoli jää näkyviin sisäpuolelle ja namit saattavat tarttua siihen. Leikkasin siis paperista reikää suuremman palasen, asetin sen reiän päälle ja kiinnitin teipillä. Katso kuvakollaasin kuva 10.

Myöhemmin tehtävää voi tarvittaessa vaikeuttaa peittämällä lisää reikiä.

![](https://cdn.minimuutti.com/aktivointi/tuubin-pyoritys/DS23426-800px.jpg)

![](https://cdn.minimuutti.com/aktivointi/tuubin-pyoritys/DS23476-800px.jpg)

![](https://cdn.minimuutti.com/aktivointi/tuubin-pyoritys/DS23447-800px.jpg)

![](https://cdn.minimuutti.com/aktivointi/tuubin-pyoritys/DS23474-800px.jpg)

![](https://cdn.minimuutti.com/aktivointi/tuubin-pyoritys/DS23525-800px.jpg)

![](https://cdn.minimuutti.com/aktivointi/tuubin-pyoritys/DS23522-800px.jpg)

![](https://cdn.minimuutti.com/aktivointi/tuubin-pyoritys/DS23506-800px.jpg)

![](https://cdn.minimuutti.com/aktivointi/tuubin-pyoritys/DS24052-800px.jpg)

![](https://cdn.minimuutti.com/aktivointi/tuubin-pyoritys/DS24086-800px.jpg)

![](https://cdn.minimuutti.com/aktivointi/tuubin-pyoritys/DS24082-800px.jpg)

![](https://cdn.minimuutti.com/aktivointi/tuubin-pyoritys/DS24121-800px.jpg)

![](https://cdn.minimuutti.com/aktivointi/tuubin-pyoritys/DS24036-800px.jpg)

![](https://cdn.minimuutti.com/aktivointi/tuubin-pyoritys/xx-kollaasi-800px.jpg)
