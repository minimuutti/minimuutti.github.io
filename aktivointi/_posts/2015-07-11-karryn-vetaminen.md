---
title: "Kärryn vetäminen"
layout: article
image:
  feature:
  teaser: https://b2.minimuutti.com/aktivointi/karryn-vetaminen/DSC42890-245px.jpg
  thumb:

---

Vetokoiraa Mikistä ei valitettavasti tullut, vaikka sitä olisimme halunneet. Tässä tehtävässä Miki vetää kärryä hieman normaalista poikkeavalla tavalla :D

Aloitimme helpolla tehtävällä, eli tein margariinirasiasta pienen kelkan kiinnittämällä siihen pahvisen vivun. Laitoin purkkiin pari namia ja sitten laitoin purkin isomman pahvilaatikon sisälle.

Kun Miki tajusi mitä tässä pitää tehdä (johon meni noin minuutti), niin seuraavilla kerroilla se vaan heti veti tuosta vivusta, eli namit oli syöty parissa sekunnissa. Kokeilin ensin vaikeuttaa tätä niin, että leikkasin tuosta kuvassa näkyvästä pahvivivusta vain noin sentin levyisen, mutta Miki suoritti tehtävän silti yhtä nopeasti.

Myöhemmin teimme sitten tämän hieman haastavamman kärrynvetotehtävän Ikean Mula vaunulla. Sidoin yhden pyöreistä palikoista vaunun naruun kiinni ja laitoin tyhjän vaunun perälle muutaman namin. Työnsin vaunun laatikkoon niin pitkälle, että vain tuo pyöreä palikka jäi näkyviin. Mikiltä ei montaa sekuntia mennyt, kun se tajusi vetää palikasta saadakseen vaunun ulos.

Vetokoiramme pääsi lopulta vetämään kärryä :D

---

![](https://b2.minimuutti.com/aktivointi/karryn-vetaminen/DSC29067_2-800px.jpg)

![](https://b2.minimuutti.com/aktivointi/karryn-vetaminen/DSC29055_2-800px.jpg)

![](https://b2.minimuutti.com/aktivointi/karryn-vetaminen/DSC42862-800px.jpg)

![](https://b2.minimuutti.com/aktivointi/karryn-vetaminen/DSC42890-800px.jpg)

![](https://b2.minimuutti.com/aktivointi/karryn-vetaminen/DSC42919-800px.jpg)

![](https://b2.minimuutti.com/aktivointi/karryn-vetaminen/DSC42929-800px.jpg)
