---
title: "Muki tuubissa"
layout: article
image:
  feature:
  teaser: https://b2.minimuutti.com/file/minimuutti-com/aktivointi/muki-tuubissa/DSC56649-245px.jpg
  thumb:
---

Tämän tehtävän eteen kannattaa nähdä vähän vaivaa, koska koiraa on hauska katsella sen suorittaessa tehtävää.

Käytin tässä tehtävässä 70cm pitkää pahvituubia, mutta tämän saman voi tehdä vaikka Pringles tuubiin. Lisäksi tähän tarvitaan korvallinen pahvimuki, pätkä narua, sekä joku palikka josta koira pystyy vetämään.

Solmin narun toiseen päähän pyöreän palikan ja toiseen päähän solmin pahvimukin sen korvista. Mikäli sinulla ei satu olemaan mitään sopivaa palikkaa, voit solmia naruun vaikka palan pahvia.

Laitoin pahvimukiin muutaman pienen namin, jonka jälkeen työnsin mukin pohja edellä naruineen niin pitkälle putken sisään, että vain tuo palikka jäi näkyviin.

Miki tiesi heti mitä tässä tehtävässä pitää tehdä, koska se tuntee tuon vihreän palikan entuudestaan (eli palikasta pitää ottaa kiinni ja vetää). Vastuksen tässä kuitenkin antoi tuo tiukassa oleva pahvimuki, joka oli halkaisijaltaan lähes yhtä suuri kuin tuo pahvinen tuubi. Kivaa meillä joka tapauksessa oli :)

Koska muki oli putkessa aika tiukassa, niin pidin putkea toisesta päästä kiinni lattiaa vasten.

---

![](https://b2.minimuutti.com/file/minimuutti-com/aktivointi/muki-tuubissa/DSC56581-800px.jpg)

![](https://b2.minimuutti.com/file/minimuutti-com/aktivointi/muki-tuubissa/DSC56597-800px.jpg)

![](https://b2.minimuutti.com/file/minimuutti-com/aktivointi/muki-tuubissa/DSC56649-800px.jpg)

![](https://b2.minimuutti.com/file/minimuutti-com/aktivointi/muki-tuubissa/DSC56628-800px.jpg)
