---
title: "Trixie Roly Poly"
layout: article
image:
  feature:
  teaser: https://b2.minimuutti.com/file/minimuutti-com/aktivointilelut/muut/DS68000-245px.jpg
  thumb:
---

Trixie Roly Poly on kerrassaan mainio aktivointilelu, se on juuri sopivan haastava.

Meillä on tätä ennen ollut vain yksi Trixien lelu ([Trixie Snack Spinner](https://minimuutti.com/aktivointilelut/trixie-snack-spinner/)) ja se oli täysi pettymys huonon laatunsa vuoksi. Sen vuoksi minulla oli hieman ennakkoluuloja tämän merkin leluja kohtaan.

Tällä kertaa kuitenkin yllätyin positiivisesti tästä Roly Poly lelusta, se vaikuttaa kestävältä eikä se edes maksanut kovinkaan paljoa.

Lelun saa helposti avattua ja sen sisällä on kaksi irrotettavaa levyä, jolla lelun vaikeutta voi säätää. Lelu on helppo täyttää, koska osat ovat irrotettavia. Samasta syystä lelu on erittäin helppo puhdistaa.

Lelun ainoa miinus on se, ettei leluun mahdu kovinkaan paljoa nappuloita, joten tästä ei voi kerralla antaa koko ruoka-annosta, vaan lelu on täytettävä useampaan kertaan.

Silti pidän tästä lelusta erittäin paljon, koska lelussa on sopivasti haastetta Mikille, kun kaikki levyt ovat paikallaan. Lelu ei myöskään pidä kovaa ääntä pyöriessään lattialla, joten siitä isot plussat.

Mikiltä kestää parisen minuuttia saada n. ½ dl nappuloita ulos tästä lelusta. Koko 2 dl ruoka-annoksen tyhjentäminen kestää noin 8-10 minuuttia.

![](https://b2.minimuutti.com/file/minimuutti-com/aktivointilelut/muut/DS67958-800px.jpg)

![](https://b2.minimuutti.com/file/minimuutti-com/aktivointilelut/muut/DS68000-800px.jpg)

![](https://b2.minimuutti.com/file/minimuutti-com/aktivointilelut/muut/DS67995-800px.jpg)

![](https://b2.minimuutti.com/file/minimuutti-com/aktivointilelut/muut/DS67976-800px.jpg)

![](https://b2.minimuutti.com/file/minimuutti-com/aktivointilelut/muut/DS68044-800px.jpg)

![](https://b2.minimuutti.com/file/minimuutti-com/aktivointilelut/muut/DS68027-800px.jpg)
