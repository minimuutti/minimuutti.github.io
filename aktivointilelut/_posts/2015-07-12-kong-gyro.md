---
title: "Kong Gyro"
layout: article
image:
  feature:
  teaser: https://dl.dropboxusercontent.com/sh/ea1wtnz7z734o12/AAD6SiVq_01BMIiPGhmX0IR8a/aktivointilelut/kongit/DS57962-245px.jpg
  thumb:
---

Kong Gyro on hieman erilainen aktivointipallo, koska pallon ulkokehälle on kiinnitetty on muovinen rengas. Pallo pyörii akselinsa ympäri ja antaa näin koiralle lisää haastetta.

Lelua tehdään kahdessa koossa ja tämä kuvissa näkyvä on se isompi (18cm x 10cm). Pidän lelussa myös siitä, että se on mahdollista avata pesua varten.

Katselin lelua netissä useaan kertaan ja mietin olisiko lelu sopiva Mikille, koska lelun vaikeustasoa ei valmistajan mukaan ollut mahdollista säätää. Päädyin kuitenkin tilaamaan lelun ja se osoittautui Mikille juuri sopivan haastavaksi. Mikiltä kesti noin 8 minuuttia saada kupillinen nappuloita ulos tästä.

Koska lelun voi avata pesua varten, on sen vaikeustasoa tällöin myös mahdollista säätää :) Lelun sisälle voi laittaa esimerkiksi muovisia pullonkorkkeja tai vaikka tällaisen pienen [korallin](https://minimuutti.com/aktivointi/korallit/), jolloin nappulat eivät putoile ulos niin helposti.

Olin mielissäni huomatessani, että kerrankin onnistuin löytämään lelun, josta on Mikille edes vähän haastetta. Toiseksi, lelu ei pitänyt matolla juuri minkäänlaista ääntä ja Mikin oli helppo liikutella lelua, joten ehdin jo tykästyä leluun kunnolla. Tämä ilo jäi kuitenkin vähän lyhyeksi...

Miki puri lelua duunailunsa aikana muutaman kerran ja lopputuloksena oli se, että leluun jäi syvät puremajäljet. Olin vähän ymmälläni tästä, koska olen tottunut siihen, että Kong valmistaa kestäviä leluja, jotka kestävät Mikin käsittelyssä jopa vuosia.

Miki ei yleensä pure lelujaan rikki, vaan se yleensä puree uutta lelua siksi, kun se ei vielä ole keksinyt miten nappulat saa ulos sieltä. Uskon, että tämäkin lelu saattaa kestää Mikin käytössä, mutta en voi suositella lelua sellaisille koirille, joilla on tapana pureskella lelujaan.

Lelun idea on hyvä, mutta kestävyys ei ole sama, kuin Kongin leluilla yleensä.

[![](https://dl.dropboxusercontent.com/sh/ea1wtnz7z734o12/AAD4tQFDc3SfrMlLBh9DmOtXa/aktivointilelut/kongit/DS57768-800px.jpg)](https://dl.dropboxusercontent.com/sh/ea1wtnz7z734o12/AADmbNObE9KRO-RsIedC8-s3a/aktivointilelut/kongit/DS57768.jpg)

[![](https://dl.dropboxusercontent.com/sh/ea1wtnz7z734o12/AAB5kUQWe8YdTlGR671NmUasa/aktivointilelut/kongit/DS57777-800px.jpg)](https://dl.dropboxusercontent.com/sh/ea1wtnz7z734o12/AAC95lkBLVNV33jnR-Lk0DNea/aktivointilelut/kongit/DS57777.jpg)

[![](https://dl.dropboxusercontent.com/sh/ea1wtnz7z734o12/AAB2qXR-XQ2ZpiW2c2wG9YcDa/aktivointilelut/kongit/DS57784-800px.jpg)](https://dl.dropboxusercontent.com/sh/ea1wtnz7z734o12/AAAwUauzcmaTxX29ICOQStTta/aktivointilelut/kongit/DS57784.jpg)

[![](https://dl.dropboxusercontent.com/sh/ea1wtnz7z734o12/AACTsHU99Apfq0dTWdqj9TPGa/aktivointilelut/kongit/DS57812-800px.jpg)](https://dl.dropboxusercontent.com/sh/ea1wtnz7z734o12/AABarw7nPTuWp7e_UH8WOXnBa/aktivointilelut/kongit/DS57812.jpg)

[![](https://dl.dropboxusercontent.com/sh/ea1wtnz7z734o12/AABfT7kvIqQDIQz2wkWRahIKa/aktivointilelut/kongit/DS57947-800px.jpg)](https://dl.dropboxusercontent.com/sh/ea1wtnz7z734o12/AABC3o0DVAUXHdUih82uThvXa/aktivointilelut/kongit/DS57947.jpg)

[![](https://dl.dropboxusercontent.com/sh/ea1wtnz7z734o12/AADyeVsBjCXLLnx4THCKfigoa/aktivointilelut/kongit/DS57959-800px.jpg)](https://dl.dropboxusercontent.com/sh/ea1wtnz7z734o12/AACsRMPsg-k1veivSiWhB70na/aktivointilelut/kongit/DS57959.jpg)

[![](https://dl.dropboxusercontent.com/sh/ea1wtnz7z734o12/AABmJ9vi-dlzGeFeIWE5n4Kia/aktivointilelut/kongit/DS57962-800px.jpg)](https://dl.dropboxusercontent.com/sh/ea1wtnz7z734o12/AADztzDBASLJv44MroTR_U5Ja/aktivointilelut/kongit/DS57962.jpg)

[![](https://dl.dropboxusercontent.com/sh/ea1wtnz7z734o12/AACheNEHvVDEas6X7WdgPuoTa/aktivointilelut/kongit/DS57974-800px.jpg)](https://dl.dropboxusercontent.com/sh/ea1wtnz7z734o12/AACF1HJGgM2DWuj5uy6qTqO0a/aktivointilelut/kongit/DS57974.jpg)

[![](https://dl.dropboxusercontent.com/sh/ea1wtnz7z734o12/AABAv6MB7lPGWLqak4cxrvoMa/aktivointilelut/kongit/DS57993-800px.jpg)](https://dl.dropboxusercontent.com/sh/ea1wtnz7z734o12/AABtgJvNXXGJ6xUvEQ6WgB1ea/aktivointilelut/kongit/DS57993.jpg)
