---
title: "Kong Wobbler"
layout: article
image:
  feature:
  teaser: https://dl.dropboxusercontent.com/sh/ea1wtnz7z734o12/AAAzEzD6QvL2GbZMGS6FuLhOa/aktivointilelut/kongit/DSC12971-245px.jpg
  thumb:
---

Kong Wobbler on kestävä aktivointilelu ja sen vaikeustasokin on helposti muutettavissa.

Mikille ostettu lelu on L-kokoinen ja lelu avautuu keskeltä, joten se on helppo puhdistaa myös sisältä.

Yleensä laitan tähän leluun vain nappuloita. Miki keksi tämän lelun tekniikan tosi nopeasti ja lelu tyhjenee yleensä noin minuutissa tai parissa.

Kokeilin myös laittaa lelun sisälle 10 kpl näitä [Nutrivet Instinct Dog Treat](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/koirat/luut/nutrivet)) nameja. Namit ovat niin suuria, että ne mahtuvat tuosta lelun aukosta ulos vain pitkittäin, mutta eivät poikittain. Mikiltä kesti noin 9 minuuttia saada nämä namit ulos tuolta.

Mietin, että miten tätä muuten hyvää lelua voisi vaikeuttaa. Keksin leikata vanhasta pyyhkeestä noin 20 x 20 cm kokoisen palan ja laitoin sen lelun sisälle nappuloiden lisäksi. Pyyhe hidasti Mikin touhuilua noin minuutilla, eli lelun tyhjentämiseen kului pyyhkeen kanssa noin 2-3 minuuttia.

Wobblerin sisään voi laittaa myös tennispallon tai useamman pehmeän pikkupallon niin nappulat ei tule niin helposti ulos. Välillä vaikeutan tätä niin, että laitan lelun sisälle pesupallon, johon nappulat jäivät sopivasti jumiin. Mikiltä kestää tällöin lelun tyhjentäminen noin 5 minuuttia.

Olen kokeillut laittaa lelun sisään myös [Space Ball Stellaron](/aktivointilelut/space-ball-stellaron/) -lelun sekä muutamia [koralleja](https://minimuutti.com/aktivointi/korallit/) ja nekin hidastivat tämän Kongin tyhjentämistä parilla minuutilla.

Voin lämpimästi suositella tätä lelua. Tämä kuvissa näkyvä lelu on meillä käytössä viikottain eikä lelu näytä mitään kulumisen merkkejä vaikka sen on meillä käytössä jo vuosia.

[![](https://dl.dropboxusercontent.com/sh/ea1wtnz7z734o12/AAB5ph3fDeq_8Ar94AOpWDpLa/aktivointilelut/kongit/DSC12846_2-800px.jpg)](https://dl.dropboxusercontent.com/sh/ea1wtnz7z734o12/AABMwR0FbwtSutSjC1GCUBKga/aktivointilelut/kongit/DSC12846_2.jpg)

[![](https://dl.dropboxusercontent.com/sh/ea1wtnz7z734o12/AABCq_leStxg7FJntAHtbV1-a/aktivointilelut/kongit/DSC12971_2-800px.jpg)](https://dl.dropboxusercontent.com/sh/ea1wtnz7z734o12/AAASXZ8I472p_GdZYPwcAVlBa/aktivointilelut/kongit/DSC12971_2.jpg)

[![](https://dl.dropboxusercontent.com/sh/ea1wtnz7z734o12/AAAad4vrs3JRQdqfsgFN1-nPa/aktivointilelut/kongit/DSC57921-800px.jpg)](https://dl.dropboxusercontent.com/sh/ea1wtnz7z734o12/AABWzOtLflO4PwsHr64rEbdYa/aktivointilelut/kongit/DSC57921.jpg)

[![](https://dl.dropboxusercontent.com/sh/ea1wtnz7z734o12/AAB-1eJtz-X_hrj3IEKFUraxa/aktivointilelut/kongit/DS41310-800px.jpg)](https://dl.dropboxusercontent.com/sh/ea1wtnz7z734o12/AAAxK7-0bJyTMWkcpKDb0Y4ca/aktivointilelut/kongit/DS41310.jpg)
