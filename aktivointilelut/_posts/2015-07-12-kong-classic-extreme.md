---
title: "Kong Classic Extreme"
layout: article
image:
  feature:
  teaser: https://lh3.googleusercontent.com/O3vOyNbURU_tl5eE_jF723I1eGBo0h1Fff3_Pqquwhs=w245
  thumb:
---
Klassiseen lumiukko Kongiin (L kokoinen) laitan yleensä keskeltä puoliksi taitetun (V –kirjaimen mallisen) kuivatun [kanafileesiivun](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/koirat/luut/puruliuskat/rocco/171756)). Kun filee "aukeaa" Kongin sisällä, niin se on yllättävän vaikea saada ulos, kun fileen kummatkin päädyt tunkee Kongin reunan alle piiloon. Tälläisen Kongin tyhjentäminen kestää Mikiltä vaihdellen 2 minuutista 20 minuuttiin. Kerran Kongiin tungetun kanafileen ulossaaminen kesti Mikiltä 4 h 45 min (hih, kerrankin onnistuin runttaamaan sen sinne oikein kunnolla :D ) eikä Mikin into loppunut missään vaiheessa. Mut hei, siellähän oli kanaa!

Pidän kovasti näistä perinteisistä lumiukko Kongeista, koska ne voi pakastaa. Teen kerralla aina reilumman satsin jotain pakastuskelpoista "tahnaa" ja pakastan yleensä 3 Kongia kerralla. Pakastetun Kongin nuoleminen tyhjäksi kestää Mikiltä noin 10–15 minuuttia. Meidän lumiukko Kongi on tarkoituksella Mikille aavistuksen liian pieni, jotta sen nuoleminen olisi edes hieman vaikeampaa. Pakastan Kongit aina jogurttipurkissa tai lautasella niin pakastin pysyy puhtaana.

Mikin suurinta herkkua on [maksatahna](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/koirat/luut/pikkuherkut/puruherkut/198443)), jota saa kätevissä tuubeissa. Vaihtoehtona on myös [lohitahnaa](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/kissat/herkut/kissantahnat/muut_tahnat/405572)) ja (lähinnä kait kissoille tarkoitettua) [kanapateeta](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/kissat/herkut/kissantahnat/muut_tahnat/405574)). Sekoitan yleensä puolet laktoositonta luonnonjogurttia ja puolet jotain valmista tahnaa. Vaihtoehtoisesti laitan puolet tonnikalaa tai jotain muuta mitä nyt sattuu olemaan.

Miki on ihan pöhkönä myös kasvissoseisiin, mutta niitä en yleensä pakasta Kongiin. Jos koirasi tykkää esim. banaanista ja maapähkinävoista, niin näitäkin voi sekoittaa jogurttiin. Mustikat ovat myös Mikin suurta herkkua, mutta näitä en koskaan pakasta Kongiin (mattoihin tulevien mahdollisten mustikkatahrojen pelossa). Jos koirasi on mahdollista nuolla Kongi pihalla, niin sokeroimattomia soseutettuja mustikoita kannattaa ehdottomasti kokeilla jogurtin kanssa.

Lisäksi kesäisin olen tehnyt Mikille omia koiranjäätelöitä. Laitan joko laktoositonta jogurttia tai laktoositonta rahkaa, vaahdotettua kananmunaa, vähän maapähkinävoita tai vähän banaania. Näitä voi pakastaa Kongiin tai esim. silikoniseen jääpalamuottiin käteviksi annospaloiksi.

---

[![](https://lh3.googleusercontent.com/WAdUFGwOhM0n0hwdJjgv3WIcSNQSktjxL1QLBAxkyAk=w800)](https://lh3.googleusercontent.com/WAdUFGwOhM0n0hwdJjgv3WIcSNQSktjxL1QLBAxkyAk=s0)

[![](https://lh3.googleusercontent.com/FENStIVxez2NGPwup1iEHTN-cSlZNrB4ZcQzjicaAZc=w800)](https://lh3.googleusercontent.com/FENStIVxez2NGPwup1iEHTN-cSlZNrB4ZcQzjicaAZc=s0)

[![](https://lh3.googleusercontent.com/dxx29RtpzYIbTuyM2l6nBsfZKXRwr06lmdI8HVZnNh4=w800)](https://lh3.googleusercontent.com/dxx29RtpzYIbTuyM2l6nBsfZKXRwr06lmdI8HVZnNh4=s0)

[![](https://lh3.googleusercontent.com/WkluwSZ8mj0tIbXvkw8NLGNFUFqT4aSH2U5j5LT9x7M=w800)](https://lh3.googleusercontent.com/WkluwSZ8mj0tIbXvkw8NLGNFUFqT4aSH2U5j5LT9x7M=s0)

[![](https://lh3.googleusercontent.com/aXGNS1es1WmHKzr_RTwW6NZma5tPH-2f5Oak4ai8a4Q=w800)](https://lh3.googleusercontent.com/aXGNS1es1WmHKzr_RTwW6NZma5tPH-2f5Oak4ai8a4Q=s0)
