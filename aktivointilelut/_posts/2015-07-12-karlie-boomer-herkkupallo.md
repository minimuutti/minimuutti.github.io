---
title: "Karlie Boomer herkkupallo"
layout: article
image:
  feature:
  teaser: https://b2.minimuutti.com/aktivointilelut/muut/DSC00904-245px.jpg
  thumb:
---

Herkkupallo kuuluu jokaisen koiran leluvalikoimaan.

Tähän [Karlie Boomer herkkupalloon](http://clk.tradedoubler.com/click?p(210840)a(2526211)g(19927404)url(http://www.zooplus.fi/shop/koirat/lelut/aktivointilelut/aktivointi/141727)) (koko 10,5 cm) laitan vain nappuloita, koska lelua ei ole mahdollista avata puhdistettavaksi. Lelun sisällä on nameja annosteleva labyrintti, joten se antaa koiralle vähän lisää haastetta.

Aktivointipalloissa on eroja, vaikka ne äkkiä katsottuna näyttävät samanlaisilta. Tämän keltaisen Karlie Boomer herkkupallon namiaukko on noin 2 cm halkaisijaltaan. Lisäksi pallo pysyy pystyssä namiaukko ylöspäin, joten tämä pallo on helppo täyttää. Pallon pohjassa on lisäksi toinen aukko, joten palloa on mahdollista huuhdella niin että vesi valuu sen lävitse. Tuo toinen aukko on peitetty, joten namit eivät putoile ulos sieltä. Pallo maksoi noin 10 euroa.

Koska palloa ei ole mahdollista avata pestäväksi, niin ostimme Mikille tälläisen vihreän pallon tilalle. Luulin tekeväni hyvät kaupat, kun maksoin pallosta vain 5 euroa, mutta ostos osoittautui huonoksi. Pallo on ostettu ns. irtomyynnistä, joten sen valmistajasta ei ole tietoa. Pallon namiaukko on vain reilun sentin levyinen, eikä pallo pysy pystyssä namiaukko ylöspäin, joten sen täyttäminen on vähän tuskallista. Pallossa ei myöskään ole reikää pohjassa, joten sen läpi ei pysty laskemaan vettä.

Karlie Boomer pallon tyhjentäminen kestää Mikiltä noin pari minuuttia. Lelun helppouden vuoksi se sopii erinomaisesti koirille, joilla ei vielä ole paljoa kokemusta aktivointileluista.

Suosittelen lämpimästi tätä Karlie Boomer herkkupalloa. Siitä kannattaa maksaa vähän enemmän, koska tuon halvan kopion kanssa menee lähinnä vaan hermot.

Näissä kuvissa Miki on reilun vuoden ikäinen ja se ihmettelee palloa ensimmäistä kertaa.

![](https://b2.minimuutti.com/aktivointilelut/muut/DSC00913_2-800px.jpg)

![](https://b2.minimuutti.com/aktivointilelut/muut/DSC00904_2-800px.jpg)

![](https://b2.minimuutti.com/aktivointilelut/muut/DSC00991_2-800px.jpg)

![](https://b2.minimuutti.com/aktivointilelut/muut/DSC00992_2-800px.jpg)

![](https://b2.minimuutti.com/aktivointilelut/muut/DSC00996-800px.jpg)

![](https://b2.minimuutti.com/aktivointilelut/muut/DS57995-800px.jpg)
