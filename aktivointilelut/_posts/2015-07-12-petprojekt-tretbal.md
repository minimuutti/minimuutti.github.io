---
title: "Petprojekt Tretbal"
layout: article
image:
  feature:
  teaser: https://dl.dropboxusercontent.com/sh/ea1wtnz7z734o12/AADOnJbdDTINS41_klp0naNia/aktivointilelut/muut/DS445781-245px.jpg
  thumb:
---

PetProjekt Tretbal (L koko) on täyskuminen ja erittäin kestävä aktivointilelu. L-kokoisen lelun halkaisija on noin 10 cm.

Lelu oli verrattaen kallis, mutta toisaalta lelu on niin kestävä ettei sitä varmaan koskaan tarvitse uusia, eli on kyllä hintansa arvoinen.

Kun Miki jää yksin kotiin niin jätän sille aina vain täyskumisia leluja, jotta voin olla varma ettei Miki tule nielleeksi paloja leluista, kun en itse ole valvomassa sitä. Tämän Tretbal lelun voi huoletta jättää koiralle kun itse poistuu kotoa, koska lelusta on lähes mahdotonta repiä paloja irti.

Luulin ensin, että Mikin olisi aivan liian helppoa saada herkut ulos tästä pallosta, koska sen suuaukko avautuu suuremmaksi lelua painaessa. Miki ei kuitenkaan ole tajunnut tätä vielä, koska se tykkää vain rullailla lelua pitkin lattiaa, joten lelu on sille juuri sopivan vaikea.

Tämän L-kokoisen lelun suuaukko on muutenkin aika suuri, joten tässä kannattaa käyttää hieman suurempia herkkupaloja. Käytän nykyään vain kotimaisia herkkuja ja tähän leluun sopii täydellisesti Purenaturalin tai Tessun lihalastuista pilkotut palaset, koska ne saa pilkottua juuri oikean kokoiseksi. Nämä lihalastun palaset on helppo tunkea lelun suuaukosta sisään, koska ne ovat litteitä, mutta kuitenkin vaikeahkoja saada ulos koska ne voi jättää aika suuriksi palasiksi.

Ensimmäisellä kerralla laitoin leluun vain nappuloita, jotta tehtävä oli tarpeeksi helppo. Tehtävä oli kyllä Mikille ihan liian helppo, koska nappulat putosivat melkein suoraan ulos. Kuitenkin uudet aktivointilelut on parempi olla alkuun ennemmin liian helppoja kuin liian vaikeita, ettei koira turhaudu lelun kanssa.

Herkkujen muodosta riippuen Mikiltä kestää max 5 minuuttia saada ne ulos tästä.

[![](https://dl.dropboxusercontent.com/sh/ea1wtnz7z734o12/AAB6BuYlzdekXKy95lyKBNtqa/aktivointilelut/muut/DS44547-800px.jpg)](https://dl.dropboxusercontent.com/sh/ea1wtnz7z734o12/AAATnpLyh79IuF16y-Ij2rXna/aktivointilelut/muut/DS44547.jpg)

[![](https://dl.dropboxusercontent.com/sh/ea1wtnz7z734o12/AABdY6XfF_tVNix_5RGr_IDLa/aktivointilelut/muut/DS44578-800px.jpg)](https://dl.dropboxusercontent.com/sh/ea1wtnz7z734o12/AAD_GlFTtxVp_yXcjRNUDRHOa/aktivointilelut/muut/DS44578.jpg)

[![](https://dl.dropboxusercontent.com/sh/ea1wtnz7z734o12/AAAyycvf02Sy4RDnB1yQCIgMa/aktivointilelut/muut/DS44576-800px.jpg)](https://dl.dropboxusercontent.com/sh/ea1wtnz7z734o12/AAAiEct3fh8TtJ844hfD_svFa/aktivointilelut/muut/DS44576.jpg)

[![](https://dl.dropboxusercontent.com/sh/ea1wtnz7z734o12/AAC5aTYCJDeVy_A-EiWIWcAla/aktivointilelut/muut/DS44767-800px.jpg)](https://dl.dropboxusercontent.com/sh/ea1wtnz7z734o12/AACkd06HZkvcv-qdqgck2OjZa/aktivointilelut/muut/DS44767.jpg)

[![](https://dl.dropboxusercontent.com/sh/ea1wtnz7z734o12/AACkNEmzwI4r_t4pdjZShWUqa/aktivointilelut/muut/DS44774-800px.jpg)](https://dl.dropboxusercontent.com/sh/ea1wtnz7z734o12/AABwdNZV96VX0U8oQ_WJyJm4a/aktivointilelut/muut/DS44774.jpg)

[![](https://dl.dropboxusercontent.com/sh/ea1wtnz7z734o12/AACbaTwLFvjdwmaxtLkzUgk0a/aktivointilelut/muut/DS44824-800px.jpg)](https://dl.dropboxusercontent.com/sh/ea1wtnz7z734o12/AAAApCsJWsed54ImcKJc8E04a/aktivointilelut/muut/DS44824.jpg)
