---
title: "Buster Food Cube"
layout: article
image:
  feature:
  teaser: https://cdn.minimuutti.com/aktivointilelut/muut/DS36165-245px.jpg
  thumb:
---

Buster Food Cube on yksi aktivointilelujen klassikoista.

Lelun idea on loistava, koska kuutio ei vieri itsekseen kuten pallo, vaan sitä pitää koko ajan liikuttaa. Kokonsa ja muotonsa puolesta se sopii hyvin koirille, joilla on tapana purra lelut rikki, koska siitä on lähes mahdotonta ottaa hampailla kiinni.

Lelua tehdään kahdessa koossa ja tämä Mikille ostettu on se isompi (11,5 cm).

Lelun huono puoli on se, että suurin osa nappuloista putoaa heti ulos, mutta viimeiset nappulat ovat todella vaikeita saada ulos. Lelua ei myöskään pysty avaamaan kunnolla puhdistamista varten.

Lelu on lisäksi tehty kovasta materiaalista, eli se pitää kovaa ääntä, kun koira pyörittää sitä parkettia pitkin. Matollakin lelu piti melko kovaa ääntä, kun nappulat pyörivät onton kuution sisällä. Lelun ääni kävi nopeasti niin ärsyttäväksi, että annoin lelun pois.

Valitettavasti lelun toimivuus käytännössä ei vastannut läheskään odotuksiani, jotka olivat korkealla lelun loistavan idean vuoksi. Jos olet aikeissa hankkia tämän lelun koirallesi, niin melkeinpä suosittelen jättämään tämän väliin ja valitsemaan jonkun toisen.

---

![](https://cdn.minimuutti.com/aktivointilelut/muut/DS36159-800px.jpg)

![](https://cdn.minimuutti.com/aktivointilelut/muut/DS36165-800px.jpg)

![](https://cdn.minimuutti.com/aktivointilelut/muut/DS36188-800px.jpg)

![](https://cdn.minimuutti.com/aktivointilelut/muut/DS36201-800px.jpg)

![](https://cdn.minimuutti.com/aktivointilelut/muut/DS36227-800px.jpg)

![](https://cdn.minimuutti.com/aktivointilelut/muut/DS36232-800px.jpg)
